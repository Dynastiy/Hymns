1.	Abasi nnyin ɔfɔn eti,@Ɔyɔhɔ yw mbcm;@Isɔpke ndiyat esit,@Adara ke mfɔn.@@@2.	Kpukpru owo ekut mfɔ@ 	Abasi ɔnɔde;@Mbɔm Abasi ɔdiɔɳ@Kpukpru ɳkpɔ nde@@3.	Kpukpru utom Fo O ɔbɔɳ,@Eye, etoro Fi;@Kpukpru ikɔt Fo eyenyuɳ@Edara  Fi eti.@@4.	Mmɔ eyedara nditiɳ@Ubɔɳ ke Obio Fo;@Etiɳ uteɳe ke Obio Fo;@Ye akwa odudu Fo.@@5.	Kpaɳ mmɔ enam owo ekut@Ata ikpɔ ɳkpɔ@Afo anamde, ye ubɔɳ@Ek’enyenede ndyɔ.@@6.	Ke nsinsi ukpono Fo@Ikureke ɔbɔɳ;@Kpukpru emana eyekut@Odudu fo ye Ubɔɳ.@@7.	Ɔbɔɳ  omum akama mmɔ@Eduɔɳɔde k’isɔɳ;@Onyuɳ emenere ibuot@Mmɔ eke enuhɔde@
1.	Edi  yak nnyin  ikwo@Ino Jehovah mi, @Ikwo Akamba Itiat @Emi anyaoade. @@2.	Yak nnyin ida ekom @Idi k’iso ete @Ida ikwo idaresit @Idi ikwo Enye @@3.	Jehovah omokpo, @Onyun ada ubon @Kpukpru s’idude mi k’ison, @Ye kpukpru ke enyon, @@4.	Kpukpru oruk nkpo @K’idak ofuri isen, @Ye kpukpru edikon obot@Edu k’ubok Obon.@@5.	Enye anem inyan, @Inyan enyen’ Enye; @Enye ada ubak anam @Ison emi nde. @@6.	Edi ikom Ete; @Inyun ibon akam, @Inyun itan edon ino @Johovah Andinam @@7.	Enye Abasi nnyin @Nnyin inyun ididi @Ikat Ete amade ma, @Onyun akamade.@@8.	Ekpo uyo Obon, @Ekop k’idahemi; @Ekusen esit mbufo, @Ini ime k’ebe. @
1.	Edi owo akpaimo, @Edi k’iso Jehovah mi; @Emem uyo, ekwa ikwo, @Edara ndikom enye @@2.	Jehovah, Eny’ edi Obon, @Abasi kpukpru ekondo; @Enye ono owo uwem, @Inyun idi ikot Esie@@3.	Ebono mi, edat esit, @Eduk k’ufok Abasi Ibom; @Emenere uyo k’enyon, @Ekwo itoro Esie. @@4.	Jehovah, Afo ofofon; @Mbom Fo idikureke; @Akpaniko Fo eyeda, @Osim akpaimo ini. @
1.	Ukpono enyene Ete, @Ukpono enyene Eyen, @Ukpono enyene Spirit, @Abasi Ita ke Kiet, @Ukpono, akwa ukpono, @Odudu ke nsinsi. @@2.	Ukpono enyene Jesus, @Andima nnyin mi k’ison, @Em’eyetde k’iyip Esie @Kpukpru mm’idiok-okpo nnyin.@Ukpono, akwa ukpono, @Enyene Eyen-eron.@@3.	Ukpono enyen’Abasi, @Edidem mm’angel k’enyan, @Edidem ofuri ekondo, @Endikat’ enyan y’isen; @Ukpono, akwa ukponoo, @Enyene Obon mme mbon.@@4.	Ukpono akwa ukpono!@Ekondo ekwo ntem; @Mm’odudu k’enyon ye k’ison,@K’etoro Obon uwem, @Ukpono, akwa, ukpono, @Ek’Edidem mme ndidem.@
1.	Abasi nnyin, itoro Fi, @K’isuand’ mbuk odudu Fo; @k’iso ebekpo Fo, mme idut @Ekpono Fi, Akwa Obon.@@2.	Obon k’enyon, mme cheruim, @Ye mm’[angel Fo,  ye seraphim @Ye kpukpru mmo eken ke heav’n,@Ekwo akwa odudu Fo.@@3.	O Edisana Abasi  Ibom,@Ikpono Fi,Obon mme mbon@Ukpono ye odudu Fo@Eyoho Heaven y’ison nko.@@4.	Mme Apostle, mme Prophet nde,@Ebuana ye ikot Fo mi,@K’erisuan etop Enyin Fo;@Nnyun kwo itoro Fo nko.@@5.	Abasi, Ete nnyin k’enyon@Nnyin mi ikom odudu Fo;@Ukpon’ enyene Eyen nko.@Y’Eti Spirit ke nsinsi.@
1.	Efiori ke ndaresit, @Kpukpru nti owo, @Eno Obon; k’edi ikwo@Odotde mbufo. @@2.	Etana enyin Esie @Ke edinen ido;@Ye kpukpru utom Esie @Enye anam ekem. @@3.	Koro iko Abasi Ibom @Edide edinen; @Ye kpukpru utom Esie @Enye anam ekem.@@4.	Enye ama eti ido, @Ye edinen utom; @Ofuri isen oyoho ye @Mfon Abasi Ibom.@@5.	K’iko, Abasi akanam @Enyon; ye ke uyo @Ek’inua esie nkpo @Emi edude do. @@6.	Enye esin mmon ke inyan @Oboho oto kiet; @Onim kpa ndituno mmon @Kpasuk nte k’ubet.@@7.	Yak kpukpru mmo k’ison ebak @Abasi Ibom eti; @Yak ererimbot ekekop @Utene Esie.@
1.	Abasi mi, nkpono Fi, @Akwa Abasi Ibom; @Itie-ima,  y’unwana Fo, @Eye eti-eti. @@2.	Nsinsi Abasi  Ibom, @Owo etene Fi. @Mme angel ko ke Heaven k’enyon, @Enyum ekpono Fi. @@3.	Enyene mi ndik, Obon. @K’nkpere Fi ke akam; @Edi k’iyip Fo k’esit mi, @Emem ada itie. @@4.	Ima ete k’ison  emi, @Ima ye mbom eka, @Ikemke kem y’ima oro @Afo amade nnyin. @@5.	Si’ Afo amade mi ntre, @O Andikpon Okan, @Ofuri esit nyak nno Fi, @O Obon, di dun k’esit.@@6.	Abasi Ibom, ete k’enyon, @Se nnuho k’iso Fo; @K’nkere mfon Fo, ye ima, @Ye akwa odudu Fo. @
1.	Se Obon etie k’ubon, @Ye mme angel esie; @Ekanere obio Esie, @Enyun eno enye ubon. @@Obon, ubon Fo oyoho @Heaven ye ereimbot; @Yak eno Fi uben, Obon, @Edisana ete k’enyon. @@2.	Enyon oyoho  ye ubon, @Ye unwana iso Fo; @Ikot Fo iyomke utin, @Iyomke ofion nko @@@3.	Nnyin mi ibene fi ete, @No nnyin Eti spirit fo, @Man ada nnyin usun k’emi @Ye k’ofuri uwem k’ison.@
1.	Angel esikwo k’enyon ko, @Ke itie ubon, @Mmo ebre nkpo ikwo mma @Ke  ofuri ini, @Ediwak mmo ededion Fi, @Enyun ekom @Fi, Obon.@@2.	Afo ek’odude k’ebiet @Akanam mikwe; @Mme Afo okop se’kwode, @Nnyin ndioi  owo?@Mme Afo   onyun ekpere @K’edikere @Nnyin, Obon?@@3.	Ih, utom Afo anamde @Ofofon eti; @Akanam ubok y’uyo nnyin @Man ikpono Fi; @Mme edi utom ubok nnyin, @Kpukpru mmo. @@4.	Ke ufok Fo, O Abasi, @Nnyin ino nkpo, @Emi Afo okonode, @Man itoro Imo@Esit, y’ibuot, ye uyo nnyin, @Ye ido nnyin, @K’edikwo. @@5.	Se itoro  ye odudu, @Mmo enyene Fi, @O Ete, Eyen, ye Spirit, @Nnyin ikpono Fi. @Kpukpru se odude k’ison @Ye ke Heaven, @Enyene Fi. @
1.	Nyekwo ima Jehovah mi, @Nyetin akpaniko @Emi Jehovah ananam, @K’eyo akpaimo @@2.	Akwa ima Jehovah nnyin @Ebigi okposon; @Enye anam akpaniko @Osi, ikpa-enyon@@3.	Mbon enyon etoro Fi@Ekwo mm’utibe nkpo, @Enyun ekwo akpaniko @K’esop nti owo.@@4.	O anie ebiet Obon @K’out mbon enyon? @O anie ebiet enye @K’out owo k’isen? @@5.	O mbufo, ikot Obon @Ebak enye eti; @O mbufo eten’ Obon, @K ’ini ebonode.@
1.	Edisana Abasi, Akwa Obon nnyin, @Ke usenubok emi ikwo itoro Fo; @Edisana Obon nnyin, mbom ye odudu @Enyene ete, ye Eyen y’Eti Spirit@@2.	Edisana Abasi, mme nti owo Fo, @Eno fi itoro ke ofuri ererimbot. @Out mbon enyon nko edian itoro @Ke iso nsinsi ndodu Abasi. @@3.	Edisana Abasi, okposuk  edi nte @Ubon Fo edibede mme idiok owo; @Afo edi Edisana Andikpon Nkan, @Oyoho k’odudu, ye mfon y’ima @@4.	Edisana Abasi  Akwa  Obon nnyin, @Kpukpr’nkpo etoro fi, k’enyon ye ke ison; @Edisana Obon nnyin, mbom ye odudu, @Enyene Ete ye Eyen, y’Eti Spirit.@
1.	Toro Edidem, Obon nnyin k’enyon, @Kwo ima ye odudu esie k’ison @Out ekon nnyin y’Andinyana owo, @Okpon k’uyai onyun odot itoro@@2.	Kwo mfon esie k’okposon uyo, @Emi  akarad’ofuri ekondo, @Onyun asanade k’ekim  ye k’edim, @Aduatde k’obuma, ofiori k’ofim. @@3.	Ison ye ofuri inyene esie, @Enyene Obon, Enye ‘kobot mma; @Onim ererimbot ke nsinsi itiat, @Anie edikeme enye ndibiat?@@4.	Anie ekem ndibuk mfon Fo? @Kpukpru nti nkpo ewut  ima Fo; @Obot ye una isen ofim ye edim @Inyan ye mbara, unwana  y’ekim@@5.	Obu ye ntan,  kpukpru nnyin idi, @Ibuot idem y’Afo ofuri-ofuri, @Mbom  Fo awak, aka  ata  anyan, @Andibot, Andinyana, y’ Ata Ufan@@6.	Nsinsi Ima! Akwa Odudu!@Mme angel k’etoro Fi ye uku; @Nnyin mme owo k’ison ye ofuri esit nnyin, @Ibuana ye mmo ke ata akpaniko@
1.	Ukpon mi toro Jehovah, @Da utomo sok Obon. @K’ima Enye akafak  fi, @Di, ndikwo mfon Esie @Toro enye, @Toro akwa Edidem.@@2.	Toro  enye  ke mfon Esie@Ye mme anam idiok ido; @Ke ima enye akafak nnyin ke eti iyip Esie toro Enye, @Utibe ke ima Esie@@3.	Enye onyon ekpeme kpukpru@Minyeneke nso nda,@Ke akama mmo k’ubak esie @Ke kpukpru uson uwem. @Toro Enye	, @K’okposon Ubak Esie@@4.	Mbon enyon ebuana ye nnyin, @Emekut iso Ete; @Utin, ofion ye  ntantafion, @Kpukpru mme utom Esie @Edi itoro, @Etoro Akwa Obon. @@5.	O nsinsi Akwa Abasi @Omofon ido ye owo; @Nam isian akwa ima Fo, @Yak isian akpaimo, @Edikon Abasi Ibom@
1.	K’ini ukpon mi etide @Ofuri mfon Fo ete, @Idem akpa mi k’ima Fo, @Ye ami idiok owo. @@2.	Nda usem ke  mmon Obon @K’ndina Fi ekom @Eke odude k’esit mi. @Ewak eti-eti @@3.	Ibat  nkpo inemesit, @Afo konode mi @Toto k’uyen,  tutu emi @Inyeneke utit  @@4.	K’ini nkpid’ idem k’iduo @K’usun uwem emi. @Afo ayanyan Ubok fo nno @Man ami nkpadaha nda@@5.	K’ini ndonode eti, @Memfiokke idem mi, @Afo ono nsonidem@Ye obufa uwem.@@6.	K’ini akwa afanikon @Mme mfukho okposon @Afo eyesio ukpon mi @Ke nsobo ye udi @@7.	Tosn nti eno efen @Mbode k’Ubok fo; @Odot nte nkpokomde Fi@Obon, kpukpru ini@
1.	Ekwo eno  Obon k’ima, @Emenere esit ke uyo; @Enye ono eti eno @Yak nnyin ino ekom k’ima@@Akwa Obon Enyon ye Isen @Emi mme angel ekponode @Ete, y’Eyen, y’ Eti Spirit, @Enyene nsinsi Ubon.@@2.	K’uwem,  ye k’ufan, ye ke udia @Inyenede ke ererimbot @Abasi nnyin ofon ama @Edikom enye ododot. @@3.	K’nsonidem  emi mme  owo @Ekutde ke edibet enye @Abasi odot  itoro @Ye mbuotidem inode enye. @@4.	Nnyin idibatke afanikan @Emi odude k’utom Obon; @Abasi Ibom edi ima,@Eyeno nnyin utip ko k’enyan.@
1.	Kom Obon, Edidem, ye Andibot kpukpru mm’idut;@  	  Ukpon mi, kom Enye, koro edid’ Andifak mi;@		Kpukpru owo,@		Ekpere iso Esie@  	Man eno Enye itoro.@@2.	O kom Obon, koro Enye akarade kpukpru;@Emi osiode fi ke kpukpru afanikon fo.@		Nt’afo ukwe@		Ono fi s’esanade@Y’uduak ye unyime Esie.@@@3.	Kpukpru usenubok mfon Esie awawak mi;@Kpukpru mbubreyo nko eno Esie ke ededi.@		Fiak kere, se@		Andikpon Nkan anamde@K’mfon Esie ye ndito owo.@
1.	Kpukpru ini Abasi Ibom@Ebe ke ndib’usun;@Anam utib’utom Esie@Ke ererimbot emi.@@2.	Enye asana ke inyan,@Ye ke oyobio,@Enye odip mm’utibe nkpo@Obotde k’odudu.@@3.	Ikot Obon kufehe ndik@Idiok-nkpo k’ini iso@Mfon Abasi eyekan@Idomo mbufo.@@4.	Kuyik Abasi mbufo@Ke nkpo ekededi;@Iso Esie idiok ini y’eti.@@5.	Iko Obon nnyi eyesu;@Ini Esie k’edi,@Ke Enye editie nte Obon@Ke ererimbot mi@@6.	Yak nnyin ibuot idem ye Ete,@K’isanade ke ekim;@Koro Abasi eyewut @Se kpukpr’ oworode.@
1.	Toro Obon ye ukpono,@Kpukpru mme angel ke enyon,@Yak utin y’ofion etoro,@Ye kpukpru nkpo k’ison.@@2.	Toro Obon, Koro Enye@Onode owo item,@Emi k’edinim, enamde@Nnyin inyene kpa uwem.@@3.	Toro Obon ye Andinyana@Ke odudu Esie;@Yak enyon y’ison ebuna@Ke eritoro Enye.@@4.	Toro Akwa Andinyana@Ke odudu Esie;@Yak enyon y’ison ebuna@Ke eritoro Enye.@
1.	Kpukpru s’Abasi obotde@Ekwo ikwo eno Enye,@Hallelujah!  Hallelujah!@Afo ufiop-ufiop utin,@Afo nko ediye ofion,@@	Toro Enye! Toro Enye!@	Hallelujah! Hallelujah! Hallelujah!@@2.	Afo okposon oyobio,@Mbubit enyon, mbufo nko,@Etor’ Enye! Hallelujah!@Usenubok, dara nko, @Mbubreyo, emen uyo.@@3.	Ediye mmon inyan ibom,@K’itoro yak enam uyom@Etor’ Enye! Hallelujah!@Afo ikan k’ediyama,@Omono ufiop y’unwana.@@4.	K’usen, k’usen, afo ison@Onono owo eridion,@Toro Enye! Toro Enye!@Mme nti mfri ekoride,@Etim ewut ubon Esie.@@5.	Kpukpru nkpo, ekom Obon,@Ekom Enye, eton edon@Etor’ Enye ! Hallelujah!@Etoro Ete, etoro Eyen,@Etoro Spirit, Kpukpr’ usen.@
1.	O yak nnyin ikom Obon@Ke idaresit ukpon;@	Koro uwak mfon Esie@	Ye nnyin midikureke.@@2.	Mbufo edi ekwo@Andinam nnyin ndito;@@3.	Se Abasi onono@Ke ntarubok nkpo;@@4.	Yak nnyin mi ikom Obon@Ke idaresit ukpon;@
1.	Ekwo itoro Obon,@Hallelujah!@Ikot Esie k’ison,@Hallelujah! @Mm’ angel k’itie ebekpo,@Hallelujah!@Mbon ima Esie nko,@Hallelujah!@@2.	Ison ye enyon ekwo,@Hallelujah!@Ekwo mme utibe  nkpo,@Hallelujah!@Kpukpru Ikpo ye nkpri,@Hallelujah!@Ekwo Enye ke nsinsi.@Hallelujah!@@3.	Ekwo Abasi mbom,@Hallelujah!@Emi onode mfon,@Hallelujah! @Kpukpru s’Enye anamde,@Hallelujah! @Oto ke Eyen Esie,@Hallelujah!@@4.	Uyo, ubok ye esit,@Hallelujah!@Ebuana k’itoro kiet,@Hallelujah!@Kpukpru s’idudu uwen,@Hallelujah!@Ekom Akwa Edidem@Hallelujah!@
1.	Yak nnyin ikom Obon,@    Y’esit, y’ubok, y’uyo nnyin,@Yak nnyin idat esit,@    Ke utom ek’ Enye anamde.@Enye k’ekpeme nnyin @   Toto ke nsek eyen,@Tutu osim mfin;@   Onyun ododion nnyin.@@2.	O’ Andino ufon,@   Mbok did ion uwen nnyin,@Ye eti eno emen,@   Ye idaresit k’usun nnyin.@Nam nnyin idi Okuo,@   Nyun teme nnyin k’ukut@Ke ererimbot mi,@   Tutu isim enyon.@@3.	Akwa Abasi Ete ,@   Kpukpru nnyin mi ikom Fi,@Inyun ikom Eyen,@   Y’Eti Spirit k’esit nnyin;@Akwa Abasi Ibom,@   Obon enyene y’ison,@Itoro enyene Fi,@   Kemi ye kpukpru ini.@
1.	Ukpon mi kom Abasi fo, @K’idaresit eti; @Abasi Ibom okpon, odot @Ubon kpukpru ini.@@2.	Afo Obon emesine @Unwana nte ofon; @Nte ikpehe kiet, Afo @Atat ikpa-enyon@@3.	Abasi ke mba-ofim@Efe k’enyon; onyun @Obot obuma ye ikan, @Onim mmo ke isun. @@4.	Enye anam ison ada, @Toto k’eyo oko; @Onyun ono akwa inyan @Itie esiemo @@5.	Ono ufene udia @Emi ekemde mmo @Onyun anam inwan eduk @S’ifonde ye owo@@6.	Se ofion onim item, @Utin onyun eti; @Anwana kpukpru ebiet @Ke edikem ini.@@7.	Obon, utom Fo, y’ifiok@Ewak, ekpon, ekon;@Mfon Fo ye owo  enyun @Oyoho ke isen@@8.	Uben Abasi eyeda @Mi ke nsinsi@Obon, ke utom Esie @Adat esit eti@@9.	Eti ete, nyotoro Fi @K’esit mi ye k’ukpon;@K’utit uwen mi ke isen @Nyekwo Fi koke enyon @
1.	Mme angel k’idar’ekwo @Ke Heav’n ikwo itoro @K’ini Obon owukde @Kpukpru nkpo otibe @@2.	Ekwo itoro k’ini@Jesus Christ edide mi; @Ikwa itoro k’ekwo @K’ini Christ afakd’owo @@3.	Enyon y’isen eyebe, @Ikwa emi ibeke; @Eda ikwo itoro @Enam kpukpru obufa@@4.	Ke akwa usen oro, @Mm’angel eyesio mkpo; @Ikot Obon eyekwo @Psalm ye ikwo itoro mma@@5.	Mbufo nti owo @Ke isen emen uyo @Ekwa ikwa itoro@Eno Abasi mbufo.@@6.	Ikwo itoro Obon @Mi k’ison, ye ke enyon, @Eyekan mkpa y’udi @Eyedu ke nsinsi@
1.	Mm’utom Obon k’enyon y’ison @K’obot, y’inyan, y’ofim @Ye nwed esie, etem nnyin @Usun ndifiok Enye@@2.	Ikpa-enyon ofuk kpukpru@Nte ima Andibot @Akamade kpukpru owo @K’emem, ye nti ido. @@3.	Mbara ebiet mfon fo, @Ke nsuhor’idem edi;@Ndien ke ebiet enye odu, @Isen onwom eti. @@4.	Enyin kiet akan kpukpru enyin, @K’ofuri mm’udim esie; @Inyan ibom onyun etin @Akwa enyin Obon. @@5.	Edi idiok-nkpo abiat nnyin, @Anam nnyin idi nnan; @Ikwe mm’utibe nkpo emi @Akande nnyin okuk. @@6.	Afo Obon, no mi enyin @Ndikut mm’utom Fo mi; @Y’esit emi obuotde idem @Ke erinyana Fo.@
1.	Afo’modot itoro @Abasi Ibom k’enyon; @Afo emi edide @Nsinsi Obon @Afo ke editono @Anam enyon y’ison @Ayarare Idem Fo @K’odudu, ye k’ubon.@@2.	Afo otim onim nkpo, @Anam ofim, onyun @Ono edim itie@K’ata ikpa-enyon @Inyan ibom, y’edisat @Ison,  e di utom @Ubok Fo akanamde, @Akwa Abasi Ibom. @@3.	Mfri eto etibe, @Ye ediwak mbiet, @Mmo edien ererimbot @Eye eti-eti, @Anam ikpo mm’unwana @Onim mmoke enyon, @Anam utin ye ofion, @Ye mm’ntantafion @@4.	Afo Jehovah anam @Iyak  ewak ke mmon; @Anam unen, ye mm’inuen @Efede ke enyon @Onyun obot ufene @K’oruk mmo ekese @Ye kpukpru mm’unam ikot @Ye se onyonide. @@5.	Kpukpru nkpo etie @Nte anamde mmo, @Enyon enem Fie sit @Ke erisana mmo, @Edi kpa Afo obot @Owo, ken tan ison, @Esin enye ibifik Fo, @Ono enye  ukpon. @@6.	Adanemi anamde @Kpukpru nkpo ama,@Okut nte ofonde, @Edad’efon ema.@Afo ‘modot ukpono @Otode k’utom Fo, @Afo edi Andibot @Ye Andiinyene mmo@
1.	O sese, esit k’adat mi @Ke mbuk nkopde @Ke okoneyo emi @Christ amana ke Bethlehem, @Mme angel k’etoro @Edidem mme ndidem. @@2.	Esan, ndien, yak ika do @Inuho k’utene, @Ye ata ukpono @Ikom ntantafion oro, @Emi ayamade @K’ata ikpa-enyon @@3.	Kop ata edinem uyo, @Oto k’efe enan, @K’okot kpukpru owo, @Eboho ndik ye nsobo, @Ebene s’eyomde, @Ndisinke mbufo. @@4.	Ami moyom Fi, O Obon, @Ke uwem ye mkpa, @Mi k’ison, ye k’enyon @Ndikponke Fi  ke nsinsi, @K’idaresit, Ete, @
1.	Kop ikwa mbon enyon @Tor’akwa enyin Obon @Yak emem osim owo @Ye mfon Esie nko@Kpukpr’owo edi k’idara, @Yak itoro Andikara, @Yak itoro Obon nnyin, @Ek’amanade mfim@@	Kop ikwa mbon enyon @‘Tor’akwa Enyin Obon.@@2.	Christ Edidem mmo k’enyon, @Christ nsinsi Obon @Okoto k’enyon edi @Ke ekotd’ekem ini. @Esine obukidem @Man ofiok ofuri uwem; @Yak itoro  Obon nnyin @Ek’amanade mfin. @@3.	Etor’Obon, kpukpru owo, @Etor’Obon eti ido;@Andino nsonidem @Ye unwana ye emem @Okoduok ubon enyon @Man anyana nnyin k’isen, @Yak itoro Obon nnyin @Ek’amanade mfin.@
1.	Mbon Abasi demere k’idap, @K’usen emi Jesus amanade; @Daha k’enyon enyon etor’Enye @Emi mme angel ekwade k’enyon @Oto uyo mmo nnyin Jesus Obon @@2.	Ndien mm’ekpemeron ekop nko @Mbuk mbon enyon ekwode eno; @Sese, eda eti mbuk edi; @Ikwo ino mbufo ofuri ison @Ema enam s’ enwonode mfin, @Jesus amana, Andinyana nnyin.@@3.	Mm’ekpemeron  eka ke Bethlehem, @Man mmo ekut utibe nkpo, enam @Eno owo, ndien efiak enyon @Eka inwan, etoro Christ Obon @Mmo ekedi akpa ekwara iko, @Kabana kpukpru se ekutde do.@@4.	O yak nnyin mi inyene idorenyin @Ite ‘yebuana   ye mbon enyon @Y eJesus ek’amanade mfin; @Inyun ikwa akwa mfon esie @Emi inyenede uwem ito @Mkpa enye akpade k’ibuot nnyin.@
1.	Mme okpono Abasi,@Ke akwa idara,@Edi, yak ika ke Bethlehem mfin;@Christ ana k’itie@Udia ufene;@Edi, yak nnyin itoro, Christ Obon.@@2.	Akwa Abasi nnyin,@Nsinsi Unwana,@Eyen anwan aman Enye k’out owo;@Eyen Abasi,@Edibon kierakiet;@Edi, yak nnyin itoro, Christ Obon.@@3.	Kpukpru mbufo mm’angel@Ke obio Abasi,@Ekwo okposon itoro Esie;@Eno Enye k’enyon;@Edi, yak nnyin itoro,  Christ Obon.@@4.	Amen, nnyin ikom Fi,@Jesus Andinyana,@Iyekpono Enyin Fo ke nsinsi;@Eyen Abasi,@Ke obuk ye iyip nnyin;@Edi, yak nnyin itoro, Christ Obon.@
1.	Ke  ata inemesit,@Mbon eset ekekut@Ntantafion oro@Ayamade ke enyon;@Ntre, Obon, teme nnyin@Usun, ikut Fi mfin.@@2.	Ye akamba idara,@Mmo ekefehe eka ;@Ndituak ibuot mmo nno@Andinyana ekondo.@Ntre, yak ikpep emi,@Ndituak ibuot nno Fi.@@3.	Nte mmo enode Fi@Inyene nsinsi;@Ntre, yak nnyin mi k’ima,@Y’edisan’esit,ida@Akpatre nti eno@Isok Fi, O Andino.@   @4.	Kpep nnyin ndisana ke@Usun ek’afahade;@K’ini inyene ison@Edibede nnyin ikpon,@Da ukpon nnyin, O Obon,@Men sin k’obio Fo k’enyon.@@5.	Unwan ‘utin iduhe@K’oto Ete odude.@Christ edi Unwana do,@Ye Utin, ye Uwemeyo.@Do, Obon, kpep nnyin ikwo @Nsinsi itoro Fo.@
1.	K’asiaha utin,@Mmo esop edi@Ke anyan idut mmo,@Mme asian owo.@Ima okodon mmo,@Usun mmo oyom;@Edi mmo ebine@Ntantafion.@@2.	Do Obon mmo Jesus@Aka ke ison;@Utibe Unwana@Ek’adade mmo.@Se Enye anwana@Usun heav’n, ono@Mmo emi eyomde@Ndisana ko.@@3.	Jesus ek’anade@Ke ufok enan,@Afo Andikara@Ko ke heaven enyon;@Kot, mbok,Obon nnyin,@Ke utit ison,@Mmo emi mikopke@Kan ‘enyin Obon.@@4.	Obon, kot nko mmo @Ek’ewahade,@Ekpond ‘usun heaven;@Teme mmo nde,@Man edok ke heaven,@Ufok Fo k’enyon,@K’ediye Unwana@Ntantafion.@
1.	K’ini mm’ekpemeron oko,@Edude ke inwan,@Angel Abasi ekedi,@Osuhore k’ison.@@2.	Enye ‘kodoho kpukpru mmo,@‘Ekufehe ndik@Nti mbule idaresit@K’amn nda ndi.@@3.	Eka ke  Bethlehem, ekut@Andinyana mbufo@Amanade k’oru David,@Ono ofuri owo.@@4.	Ndien,sese, nsek Eyen@Ewande ke ofon;@Esin Eyen k’usin-udia@Enimde eno enan.@@5.	Idah’oro mbon enyon@Ebionore k’enyin,@Ekwo, ekom Abasi Ibom,@Ekwo ikwo emi.@@6.	‘ O yak ubon enyen’ Enye,@Abasi, ke enyon;@Ndien k’out nti owo,@Emem odu k’ison.@
1.	Abuat mmo ke okoneyo,@K’oto oro k’inwan;@Angel Obon oto k’enyon,@Osuhore k’ison.@Mbon enyon ekwo ikwo,@Ikwo enem oson;@Ekwo emem nti owo,@K’iso ofuri ison.@@2.	Etat mfuon, esuk edi,@Esiak ikpa- enyon;@Ikwo ekwode ososim @Mm’idiok owo  k’ison.@Ndien k’ufot afanikon@Y’enwan, k’out owo,@Y’ukut, y’ubiak, ye mmon-eyet,@Itreke ndikwo.@@3.	Edi mbon enyon k’ekwo@K’out akwa oyom;@Ndioi owo esuk enam@Mme idiok nkpo k’ison.@Ndien oto k’uyom enwan,@Owo ikopk’ nkpo.@O ererimot, kpan uton,@Esuk ekwa ikwa.@
1.	Ekop eti iko emi, @Andinyana k’edi, @Nt’Abasi okonwonode @K’anyan ini emi. @@2.	Enye edi ndinyana mmo @Satan akamade, @Ke idiok ido oro @Enye etemede @@3.	Edi ndinam owo okut @Eti usun uwem; @Edi ndina kpukpru nnyin mi, @Ata eti item. @@4.	Edi ndino, eyen emi @Ebuenede, nkpo;@Ata inyene Esie, @Emi mikureke. @@5.	Ofon nnyin ke ofuri ukpon, @Ida iko  emi; @Ofon ikwa k’ndaresit; @Obon nnyin emedi@@6.	Emedi ndinam esit @Adadat nnyin nde; @Emedi ndinam owo @S’ofonde  ye enye.@@7.	Kpukpru owo edara Christ; @Ekwo akwa ima, @Ek’Enye amade owo @K’uwen, ye ke mkpa.@@8.	Se nnyin Andinyana owo, @Itoro Fi k’ison; @Mme angel Fo ekwa nko @Itoro Fo k’enyen.@
1.	O etuk  idun Bethlehem, @Ikut fi nt’ana sun, @Mme ntantafion  k’ey’edoro @Eti idap fo do. @Edi mm’ufak fo esem @Ye nsinsi unwana, @Idorenyin ye ndik mm’isua @Edi ntuhube fo. @@2.	Udim ntantafion usiere, @Esian emana Christ, @Ndien itoro Edidem, @Y’emem ono ison, @Koro Mary aman Christ, @Ndien mm’udim eboro; @Mm’owo k’ede, mm’angel y’ima @Ekpeme ke mkpa-idem.@@3.	Eno eno oro sun-sun, @Ke ndibe! Ke ndibe! @Ntre Abasi onono @Eridion k’esi, @Ndien uton ikopke @Nte enye edi.@Christ eyeduk k’ukpon owo @Emi osukd’idem.@@4.	O Jesus, Edisan’ eyen, @Suhare di ikpere, @Sio idiok nnyin, duk k’out nnyin, @Mana k’esit nnyin mi. @Ekop nte mm’angel Christmas @K’ebuk utib’mbuk;@Mbok, di dun k’esit nnyin mi @Obon nnyin, Immanuel.@
1.	Se obio ek’etiede, @Ke ediwak eyo, @K’ekim y’mkpa, idahemi @Okut uwemeyo.@@2.	Afo eti Utin, mm’owo @Ke kpukpru ekondo @Edi, edara y’esit kiet, @Ke erisiaha fo.@@3.	Edat esit nte owo @Edarade, k’ini @Eke udia ye aran mmo, @Ewakd’eti-eti @@4.	Eyen oto k’enyon edi @Amana nte owo;@Edi Obon  mme angel ko, @Obon mme owo k’ison @@5.	Odudu ye ubon Esie, @Okpon  eti-eti;@Idaresit  odu k’enyon; @Emem awak k’ison@
1.	Ke  Eyen  emi onode @Ke mbiet Fo, osok nnyin, @Imakom Fi, O Abasi, @Ke mfon emi mfin.@@2.	Oto k’eti  uwem  Esie, @Afo amayarare@Nte ete nnyin etide, @Ye se enye amade.@@3.	Kpukpru nnyin  ima iwaha @Ikpon edinen usun; @But iyakke nnyin ibuana @Y’Afo k’ebiet idun.@@4.	Edi tono nte Jesus @Akamana nte owo, @Unwana asiaha’no nnyin, @Anam itim ikut Fi. @@5.	Ika ‘ete nnyin Abasi; @Andiyarare enye!@Ata ediwak emana @Eyom Fi k’eset, ikwe@@6.	Nnyin  iton  edon ino Fi, @Afo O Akwa Ima;@Eyen Abasi, ye owo @Andikan Satan ye mkpa @7.	Bot obufa esit no nnyin, @O nsinsi Obon;@Mbak nnyin mi ikpekeme @Ndidu y’Afo k’enyon. @@8.	Imakom Fi, O Abasi, @Ke mfon Jesus Obon @Emi ayakd’uwem Esie, @Man id’obufa uwem. @
1.	Kpan uton  kop  se ekwade, @Ko k’ata ikpa-enyon; @Mm’angel ek’etode heaven, @Ekwokwo do okposon. @@2.	Kop Enye’ mi mmo ekwode, @Ke akwa idaresit, @Enono enye ukpono, @Mmo ekwo ke ofuri esit. @@3.	Christ  amana, Edidem nnyin, @Yak enyon esio ikwo; @Ye ison mkpo idara, @Ekom Andinyana mmo @@4.	Yak kpukpru etoro enye, @Ke ofuri esit k’ikwo, @Tutu mmo ekop  ke heaven, @Ke ata idaresit. @@5.	Yak ekpep mbuk emana @Jesus, Andinyana nnyin; @Yak ikworo iko esie, @Ke  kpukpru  ebiet k’ison@
1.	Angel  ek’etode heaven, @Yak ekanare ison; @Kwa, O kwa   ata messiah, @Ek’amanade mfin.@	Yak ikpono!  Yak ikpono! Yak ikpono @Eyen, Jesus Edidem.@@2.	Se mme  asian owo etode, @Ke edem usiak utin. @Ntantafion ad ammo, @Ke itie Edidem. @	Yak ikpono!  Yak ikpono! Yak ikpono @Eyen, Jesus Edidem.@@3.	Se, nti  owo ebetde @Enye, ke anyan ini; @Di ndikom enye k’idara, @Ek’edide mi k’ison, @	Yak ikpono!  Yak ikpono! Yak ikpono @Eyen, Jesus Edidem.@
1.	Mfon Fo, O Jesus, okpon @K’uwem Fo mi k’ison; @Ndutuho Fo ye mkpa, @Eye mi okposon. @@2.	Mbiomo idiok-nkpo mi, @Odobi k’idem Fo;@Afo usioroke uyo, @Unyun ukunike@@3.	Mm’asua Fo anam idiok, @Mm’ufan ifonk’ido; @Edi, k’out oro, esit @Fo k’adadahado.@@4.	Mbak, no mi esit ima, @Ukem-ukem nt’Okuo. @Mbak ini nkutde ukut, @Nyekem enye ndiyo.@5.	Nam kpukpru nnyin, Obon, ikut @Eti uwem oro, @Ikot Abasi ekpekut @K’eridiana ye Afo. @
1.	Mmemen esit y’uyo, @Obon nditoro. @Kpukpru mbon ima ekwa, @Andikara ison; @Ke iko okposon, @Ke iko okposon @Obot  kpukpru nti nkpo @@2.	Eyen utom k’edi, @Akpa ke Calvary; @Man ikpe ekpetebe nnyin. @Iyip oworo enye, @Oto ke ima esie; @Onyun efen mm’ukwankpo nnyin. @ @3.	Jesus eset ke mkpa; @Onyun kan mm’asua;@Akabiat  odud’udi @Akan mm’anam idiok, @Anam mmo efefiok, @K’enye ikpon edi Obon@@4.	Ke ima ye akwa mfon, @Akar’akpaimo @Ke asian, ye ke ikike, @Owo ekededi, @Ek’ediyomde Fi, @Okut k’Afo anyanade @@5.	Ikom  Fi, O obon, @Inyun ino ubon; @Ekondo eyekpono Fi, @Tutu, y’mfon  ido, @Ison omoyoho @K’emi ye ke nsisni@
1.	Ke obio edidem  david, @Se ufok enan ‘kodu; @Eka kiet onim eyen do, @Ke itie udia mm’enan@Sun-sun Mary edi eka, @Jesus Christ edi eyen.@@2.	Jesus okoto k’enyon ko, @Ekedi k’ison  emi; @Christ Obon kpukpru mme angel, @Akana k’ufok enan. @Edisara Obon Ima, @Okodu k’out mm’asua.@@3.	K’ofuri ini  uyen esie @Esikpono nwan  oro; @Ama ekpeme, ese, enye@Emi akakamade enye, @Kpukpru ndito  Obon @Enyene ndikpeb’Enye.@@4.	Koro enye ekebiet nnyin @K’eridi nsek  eyen;@Okokori k’usen k’usen, @Atatua, onyun akwa, @Enye okokop mfuho, @Ye idaresit nko.@@5.	Ekem nnyin iyekut Enye, @Okodud’uwem k’ison;@ Ndien ke mkpa Enye ‘kakpade, @Edi Obon nnyin k’enyon @Enye ‘yada ikot esie,@Tutu osim ufok enyon@
1.	Christ okpon ukpono Esie;@Christ ayak ubon k’enyon,@Eny’edi owo mbom, @Ada mkpa ye ndutuho,@Man ono nnyin mi uwem.@@2.	Jesus ototim onyime, @Jesus emekeme nko@Ndinyana mm’ufan Esie,@K’ubok kpukpru mme asua.@Ima Christ okpon akaha;@Ufan Christ enyene ndyo.@@3.	Christ, Unwana ererimbot,@Wut nnyin mi usun uwem.@Yama, nam itim isana,@Itiene Fi k’enyon@Di,mbok, Jesus Andinyana,@Kpere nnyin k’ini mkpa.@@4.	Christ Ufan mi, but k’anam mi, @Ke memana Fi nkan@Da esit mi, sin ima Fo, @Nam oyoho mi k’idem, @Yet k’iyip Fo, nam nsana, @Bo mi, yak ndun k’enyon@
1.	Di Andinyana no mfon@Otode ke enyon @Nyun nam nnyin mi ikop iko @Eke Afo ododon @@2.	Afo edi Akpaniko, @Etemede owo, @Ke ifiok inemesit, @Ye edifon nkpo @@3.	Nam kpukpru itiene Fi, @K’eti usun oro, @Ek’Afo akasanade, @Kpan ikpokpono Fi@@4.	Afo edi Uwem anam @Mmo ek’emade Fi @Ekan mkpa, ye idiok, @Enamde nnyin eti.@@5.	Afo, Usun, y’Akpaniko, @Y’ata Uwem ukpon @O yoho nnyin ye Spirit Fo, @Man ikpono Fi ikpon  @
1.	Jesus emi okotode k’enyon @Ama akabare edi owo, @Ndien ke bible imokut @Nte enye ofonde ama. @@2.	Enye ama otim ofon, @Anam udono okure kpukpru; @Atua mbom, onyun odion @Inan, ye mbuno, ye mbon nnan.@@3.	Anam mmo nkpo ofon nko, @Ekpep owo nti item; @Ofon ido, onyun okot @Nkpri nditowon adian idem.@@4.	Mkpa Obon ama odiok!@Enye kokono k’eto k’anwa; @Mme ‘nam idiok ema ekon @Mm’ubok mfon edian k’eto @@5.	Obon okoto k’enyon edi, @Odu uwem, onyun akpa; @Man   oto do, nnyin iboho @Idiok ufen, ufen mkpa.@
1.	Se Eyen k’ufok enan @Ye mm’ekpemeron y’esan.@	K’edi Obon! O utibe! @Kpa Obon, edidem heaven; @Yak iduo Enye k’ukot, @Edidem kpukpru mm’idut.@@2.	Se Owo etie bion@Ye Satan, usua ukpon.@@3.	Se Owo etin iko @Enem ediwak owo@@4.	Se Owo akwa mbom, @Anam udon’ okure. @@5.	Se Owo atua eyet @Anam Lazarus eset.@@6.	Se Owo akpa k’eto, @Anyana mm’idiok owo@@7.	Se Owo eset k’mkpa, @Ek’akand’udi ama.@@8.	Se Owo etie k’enyon @Andinyana ye Obon@
1.	Usen kiet ke Galilee, @K’ini Jesus odunde do, @Mm’ eka eda ndito edi, @Eyom Odion mmo.@@2.	Enye emen mmo ke ima, @Odori mmo ubok k’ibuot; @Ete, Yak nditowon @Kpukpru, etiene Mi. @@3.	Etin ete, kpa mmo emi @Enyende esit eyen @Ekeme ndikut ete, @Ke obio k’enyon@@4.	Obon, moyom itie do, @Ke obio Abasi Ibom; @O yak mi ntiene fi, @Nte eyenowon.@@5.	Kam no mi edisan’ esit, @Yak mi nkop ubok Obon @Odoro mi sun-sun k’ibuot, @Man mbo eridion @
1.	Owo awak eti-eti;@Edi akamba ndise.@K’nso ke mmo ebono mi?@Jesus a Nazareth ke ebe@@2.	Iko oro osim  nnyin mi, @Anam idat esit eti; @Okot nnyin mi, ete idi, @Jesus a Nazareth ke ebe @@3.	Owo udono, nnan-enyin, @Y’inan, ekop iko eke @Ofonde kpukpru mbufo nde, @Jesus a Nazareth ke  ebe @@4.	Jesus imetiene Fi, @Iyom mfon Fo ndise; @Iko emi adat nnyin mi @Jesus a Nazareth ke ebe. @@5.	Obon, did ion nnyin  mi, ndion @K’esit nnyin iyetoro Fi; @Inyun isian iko emi, @Jesus a Nazareth ke ebe.@@6.	Ibigike; k’idahemi @Eyak kpukpru ibono Enye; @Mbak ikop iko mbom, @Ete, ‘enye ama ebe!@
1.	Hosanna, kwo hosanna, @Ke esit ye ke uyo; @Nte mmo oro ekwode, @K’ini eyo oko @Ekwo eno Ufan nnyin, @Kpa jesus Christ Obon, @Emi amade kpukpru @Oruk owo k’ison @@2.	Eto ke Obot Olive, @Akwa out owo @Ke efefun edak eyop, @K’ekwo ikwo nko @Mme angel edian uyo mmo, @Ko ke edem enyon; @Enyun ekwo hosanna, @Enyun eno ubon.@@3.	Ke ini mmo ekwode, @Eda ikon oro, @Kpan edisuan mmo k’usun @Obon ebde do. @Ntre Obon mme angel, @Ye Andibot owo, @Onyime se enamde, @Adat esit nko. @@4.	Hosanna, kwo hosanna, @Nnyin kpukpru iyekwo; @Koro Chrits akafak nnyin, @Anam idi ndito @O yak isuk ikpono, @Edidem ye Obon, @Emi amade kpukpru @Oruk owo k’ison@
1.	Wat di, wat di k’uten’ Obon;@Hosanna, kpukpru mmo ekwo; @Sun-sun Obon nam  uduak Fo, @Ke mmo eduo ke ukot Fo@@2.	Wat di, wat di k’uten’ Obon;@K’utene, wat di ndikpa;@Idara  Fo mfin, Obon @Akan idiok, akan mkpa@ @3.	Wat di, wat di k’uten’ Obon;@Mme angel efede k’enyon, @Ese ison k’mkpa idem, @Y’uwa Afo onode Ete@@4.	Wat di, wat di k’uten’ Obon;@Ini akpatr’ utom ekem;@Ete Fo k’ebekpo ubon, @Ke ebebet Eyen Esie.@@5.	Wat di, wat di k’uten’ Obon;@ K’uko y’ubom wat di ndikpa;@Tuak ibuot no ubiak mkpa, @Ndien Ubon edi Okuo.@
1.	K’erikono ke eto, @Ke akwa ubiak oro;@Anie owo edi enye @Ek’ iyip oworode?@Mmo weai Enye k’ikpa, @Ye nkukim anyanya;@Ke idiok mkpa oro, @Jesus Christ, edi Afo.@@2.	K’erikono ke eto, @Ke akamba but oro;@Anie owo edi enye @Ek’ ebenede ete, @Dahado, ete, no mmo!@Ke out mme utib’nkpo, @Se utin odip iso:@Jesus Christ, edi Afo. @@3.	K’erkono  ke eto, @Ke idiok mkpa oro;@Anie     edi Enye@Eke okpo Esie @Mmo enimde ke udi, @Enye k’edikem ini, @Abiatde ke odudu? @Jesus Christ, edi Afo.@
1.	Yak nnyin ika ke Calvary, @Kpa nnyin mme idiok owo; @Idim mmon uwem oto do;@As asana ono nnyin, @Otonode k’ini oro @Christ akpade ke eto.@@2.	Yak ika ye mm’idiok-nkpo, @Ek’enamde kpukpru nnyin, @Man itim ikut uboho, @Ye inemesit eti.@Se idim mmon uwem emi @Eyedion owo eti.@@3.	Yak ika k’ata unana, @Yak  ika y’mbuotidem; @Yak itim iyet idem nnyin, @Ke ndek mm’ukwan-nkpo do; @Man isana ke ukpon nnyin;@Ndika k’iso Obon.@@4.	Kpukpru mmo emi enwonde, @Ke nsinsi eyekut @Obufa uwem Abasi, @Eke midikwe utit. @Mmo eyetie y’Obon Jesus, @Ye mme angel ke enyon.@
1.	O tiene mi, edi  ituana;@Isana ikpere Andinyana@Yak nnyin itua eyet ima; @Ema ewot Jesus Obon@@2.	Duok mmon  eyet fo no enye, @Se nte mm’asua esuenede; @Se nte Enye okonode!@Ema ewot Jesus Obon@@3.	Iko  ima itiaba do, @K’enye etin k’ini oro, @Abana  mbom ukpon owo; @Ema ewot Jesus Obon.@@4.	Nuaha ndien esit itiat, @Iseri fo kpukpru men duok; @Kudi aba Iscariot;@Ema ewot Jesus Obon.@@5.	Esit emi anuhade, @Y’enyin emi omonode, @Bene  Ete, idisinke, @Oto ke mkpa Jesus Obon@@6.	Akwa ima Abasi Ibom, @Afo omoson eti-eti, @Akan kpukpru idiok-nkpo nnyin;@Oto ke mkpa Jesus Obon @
1.	Ata uwem ima!@Kpukpru utom ke mfon, @Jesus Obon anam ama, @Ono nnyin mi k’ison.@@2.	Utom akwa ete, @Ukut ye ubiak, @Enye obiom mmo ke ime, @Nte Odonde Enye@@3.	Enye omofiok, @Se nnyin ibimde mi@Ukut, idomo, y’idiok, @Emi efikde nnyin @@4.	Edi enye, k’ima, @Ekedi k’out nnyin;@Onyun onyime ndikpa,@Man akpanyana nnyin@@5.	Ami mbuot idem@Ye Afo, O Obon, @Mkpa oro otim ekem @Kpukpru idiok-nkpo mi.@@6.	Ke ofuri uwem emi, @Ye ke usen ikpe, @Nyedibe k’esit Fo O Christ, @Nnyun du ke ata emem.@@7.	Mbok, nam utom Fo @K’esit mi, O Obon, @	Nam mi mma Fi, nt’Afo @Amade mi ke mkpa.@
1.	K’edem esa obio oko @Ekpri obot odu @K’ebiest ekewotde Obon, @K’ibuot owo kpukpru@@2.	Nnyin itimke ifiok, inyun @Ikemeke nditin, @Afanikon y’ubiak, enye @Oyode k’ibuot nnyin@@3.	Mkpa esie anyan’ owo, @Anam nyin mi ifon;@Iyip esie anam idot@Ebiet ke heaven k’enyon.@@4.	Owo efen ikoduhe, @Emi ofonde ekem @Ndisio usun, man owo @Obo nsinsi uwem. @@5.	Enye ama nnyin akaha, @Yak nnyin ima enye; @Ibuot idem k’iyip oro, @Inam utom Esie.@
1.	Kea mi nda nse  eto, @Itie mkpa Obon ubon, @Kpukpru se nnyenede nsin, @Nnyun nsuene kpukpru ntanidem @@2.	Obon kuyak ntan idem, @Ibohoke ke mkpa Fo oro; @Mme nkpo inem isen emi, @Nyeyak kpukpru ke ntak iyip Fo. @@3.	Oto k’ibuot, y’ubok, y’ukot, @Sese iyip oworo Enye; @Uto mbom  ye ima oro, @Akananam owo ikwe. @@4.	Ami nkpenyen’ enyon y’ison, @Kpukpru ikemke nte eno. @Akwa ima, okponde ntre, @Odot ofuri uwem mi ndibo@
1.	Kpukpru iyip mm’unam oro, @Mme Jew ewotde ke eset, @Iyetke mm’idiok-nkpo, emi @Owo anamde, baba kiet, @@2.	Iyip Fo, Jesus, k’eriwa@Idem Fo, ke eto, ikpon @Ekeme k’akpan ndiyet @Owo asana ke ukpon. @@3.	Mmowuk ubok nno Fi, Obon,@K’eseme ye ke mkpo-ubok;@Men kpukpru mm’ukwan-nkpo efep; @Nyun no mi obufa esit.@@4.	Afo anam nkpo ama, @O Jesus, ek’anyanade@Owo, onyin ono usun@Eke nnyin mi ibohode.@
1.	Nnyin ikwokwo mkpa oro, @Christ akakpade mi, @Kabana nnyin mi, man Enye @Anyana owo k’mkpa@@2.	Mkpa Esie edi uwem, @Uwem ndioi owo; @Oto ke ndutuho Christ, @Eyenyana mmo kpukpru @@3.	Jesus ata Iberedem, @Ekedi mi, okut @Kpukpru ukurukut nkpo, @Okut akamba but.@@4.	Ke eribiat mbet Obon, @Emi ibiatd’ ima, @Edi s’anamde Christ ayak @Uwem Esie ke mkpa. @@5.	Mmodo yak nnyin ikwo ima, @Akwa ima, emi @Esinde Obon nnyin akpa, @Man enye ‘kpanyana nnyin.@
1.	Ke Gethsemane se Jesus, @Ke mfuho okposon; @Ye ke ndutuho, emi @Okoyohode ukpon. @@2.	Se ibibiak oworo @Andinyana ke idem, @Kpa nte iyip; ekpere @Ndibo Enye uwem. @@3.	Kop uyo eseme Esie, @Enye ekesemede, @K’erikan mfuho, nte @Enye ekekemede. @@4.	‘O Ete Mi, yak ebe Mi; @Edi, idige nte @Ami, edi nte Afo, @O ete, onyimede.@@5.	 Ke ndik y’akwa utene, @Yak ikop iko emi; @Edi mm’idiok-nkpo nnyin, @Jesus, ek’etukde Fi.@
1.	Yak nka ke Golgotha, @Nse Andinyana mi, @Nte enye awade @Idem Esie ke mkpa. @@2.	Mkpa Christ ayarare@Nte mbiarade. @Ukpon mi, mm’ukwan-nkpo fo, @Ekekon Jesus ke eto. @@3.	Kop! Enye etin iko, @Ete, ‘Ete dahado; @O owo, mayak uwem @Ke ibuot fo, nno mkpa. @@4.	Afo ererimbot mi, @Ami ndiyomke fi; @Koro Jesus, ke mkpa, @Ono uwem obufa. @@5.	Jesus k’iyip Esiemo, @Afak  k’idiok-nkpo; @Afo, Christ, enyene mi, @Sin mi ntiene Fi.@
1.	Jesus akanana ubon, @Inyeneke uyai, @K’Enye asanade k’ison, @K’out mbon afai.@@2.	Enye emehe ke ukut, @Ye mfuho okposon, @Onyun okut akamba  but, @K’ekonde Enye k’eto.@@3.	Edi ukut Jesus Obon@Oto mm’ukwan-nkpo nnyin; @Enye ofuho mi k’isen, @Man akpanyana nnyin@@4.	Nte eti eyen eren, @Christ Jesus  akakpa, @Man eyet nnyin k’iyip Esie, @K’ukwan-nkpo nnyin ama.@@5.	Ufen nnyin Enye okobo, @Man nnyin ikut emem;@Enye akpa mkpa nde, @Man nnyin  idu uwem.@@6.	Jesus oto k’mkpa esie, @Ye eriset ye uwem, @Asana  kpukpr’ ifin ayak; @Etie k’ubon ke enyon.@
1.	Kop uyo oto k’udi, @Uyo angel ke edi; @Kop enye k’etin   ete, @Jesus emeset ke mkpa. @Yak ikot Obon kpukpru @Edi ye idaresit, @Edimen uyo ekwo, @Ete, ‘Christ eset ke mkpa. @@2.	Kop uyo efen k’inwan, @Nte otobode ete, @Sian ikot Mi, ete mmo @Edisobo ye Ami.@Yak ikwo k’idaresit @Chrsit ayarade idem; @Enye amakan udi, @Enye emest ke mkpa. @@3.	Ke ufok emi mme mbet@Ebonode do ke ndik, @Se, Obon obionode @Ye iko emem k’ubok. @Yak ida ofuri esit, @Ino Christ Obon ekem, @Chrsit ifreke mbon ukut, @Enye emeset ke mkpa @@4.	Se Obon ke akpatre, @Nte odokde k’enyon! @Kop iko ima Esie, @Ami ndodu ye mbufo. @Yak ison uyo ikwo, @Ke idaresit ukpon;@Jesus idikponke nnyin, @Jesus emeset ke mkpa.@
1.	Jesus Christ eset mfin, @Hallelujah!@Iko emetebe nnyin; @Hallelujah! @Enye amanam ama, @Hallelujah!@Omonyun akan mkpa, @Hallelujah!@@2.	Nnyin imen uyo ikwo, @Hallelujah!@Imikpono Christ k’iko; @Hallelujah!@Christ ama anyana nnyin, @Hallelujah!@Nnyin k’inemesit mfin, @Hallelujah!@3.	Christ ama odok k’enyon; @Hallelujah! @Ko ke heaven ada ubon; @Hallelujah! @Mme angel ko ke ekwo; @Hallelujah!@Nnyin k’ison iboro mmo; @Hallelujah!@@4.	Christ ama kpukpru owo, @Hallelujah! @Yak nnyin idara nko; @Hallelujah! @Yak inyun imen iko, @Hallelujah! @Ikot owo akpaimo, @Hallelujah!@
1.	Alleluia! Alleluia! Alleluia!@Enwan ebe, akan mm’asua; @Obon nnyin emeset ke mkpa; @Itreke ndikwo ikwo; @Alleluia!@@2.	Mkpa anwana okposon, @Ikanke Jesus Christ Obon; @Yak nnyin itoro edidem; @			Alleluia!@@3.	Ndien k’usenubak ita, @Ke akwa ubon akan mkpa; @Ke okposon uyo ikwo, @			Alleluia!@@4.	Oto ubiak y’afanikon, @Osio nnyin ke mkpa obun @Odudu Satan, yak ikwo, @			Alleluia!@
1.	Hallelujah! Hallelujah!@Yak imen uyo ikwo, @Yak itoro ye idara, @Yak ikom Abasi Ibom @Jesus Christ, emi akpade @Man anyana kpukpru nnyin, @Jesus Christ, Edidem Ubon, @Emeset ke mkpa mfin. @@2.	Oto ke eriset Obon nnyin, @Nnyin ibo uwem Esie. @Oto ke unwana Esie, @Nnyin ikori ke ima. @Emem heaven odu k’esit nnyin, @Nnyin inwom mfri k’ison, @Tutu mm’angel edida nnyin @Ndidun k’ufok Obon.@@3.	Hallelujah!  Hallelujah!@Yak ikpono ete nnyin; @Yak itoro Andinyana, @Andikan mkpa y’udi. @Yak ikpono Eti Spirit, @Andino ima, y’uwem; @Hallelujah!  Hallelujah!@Itoro Abasi Ibom@
1.	Christ Obon, eset mfin, @Owo ye mm’angel etin. @Emener’uyo mbufo, @Enyon y’ison eboro;@Utom ima okure, @Akwa ekon ebiere; @Se utin amayama, @Idinyun isopk’ aba. @@2.	Mbon ukpeme! Eti, @Chrsit obun itim udi; @Mkpa, afo odu mmon? @Paradise ana inwan; @Edidem ada ubon, @Ko k’enyon ye ke ison; @Udi idikanke  nko; @Mkpa Christ anyana owo.@@3.	Nnyin iyedok ko k’enyon @K’obio Jesus Christ Obon; @E’emi nnyin itie nt’enye, @Ke Cross, k’udi, k’usiere; @Yak ikpono Edidem, @Emi onode uwem; @Yak itoro Obon nnyin; @Jesus Christ eset mfin@
1.	Usenubok idaresit, @Emi okutde Christ eset; @Se nnyin idara fi, ikwo@Andikan udi ye mkpa @@2.	Mkpa ye hell edian ubok, @Edikam Andinyana nnyin; @Jesus oworo ke udi, @Okibi nkpokobi mmo. @@3.	Ndobo udi okofuk @Akwa Eyen Abasi Ibom, @Tutu usen ita, emi @Enye odohode edi@@4.	Ikwo em’idikureke, @Enyene Andikan udi; @Eyak ikwo Enye k’ikwo, @Tutu itor’oyoho isen.@@5.	Ete, Eyen, Eti Spirit, @Abasi kiet, emi nnyin mi @Ikponode, okpon et @K’ubon emi mikureke@
1.	Obon eset’ k’akpan, @Okur’utom Esie, @Akan udi, usun kan, @Mkpa itukk’enye. @@2.	Obon eset k’akpan, @Oworo ke udi, @Ikot Jesus eton’ isan @K’uwem nsinsi.@@3.	Obon eset k’akpan, @Idikpaha aba.@Odu uwem ono nnyin, man @Iboho ke mkpa.@@4.	Mme angel ke enyon, @Ekwo ikwo mbufo; @Yak ofuri ekondo enyun @Eno Christ itoro.@
1.	Enye ana k’udi, @Eyen Abasi; @Onyun ebet usen, @Jesus Obon. @@Enye eset ke mkpa, @Akakan kpukpru mm’asua; @Onyun odu ye mmo k’enyon; @Enye eset! Enye eset! @Hallelujah! Christ eset!@@2.	Mm’asua ekpem’ udi @Eyen Abasi;@Eson enim itiat@Jesus Obon. @@3.	Mkpa imumk’ Enye, @Eyen Abasi, @Enye okpon udi, @Jesus Obon. @@4.	K’emi enye etie, @Eyen Abasi, @K’ubok nnasia Ete, @Jesus Obon. @
1.	Christ eset mfin emi; @Akwa Andikan udi. @Mbufo owo, ekwo@Enye k’okposon iko.@@2.	Andinyana amakan@Satan, k’okposon enwan; @Se, Enye afak owo @Ke ubok idiok-nkpo.@@3.	Enye amanam akwa @Okposon utom ama; @Ndien asiak usun@Man ke heaven nnyin idun.@@4.	Mkpa! Eritiga fo @K’emi emekem nso? @Erikan fo, O udi, @Omodu mmon ke emi?@@5.	O, yak nnyin ise Obon, @Ke ebekpo Esie ke enyon; @Yak inim k’Iberedem, @Ke ofuri ini uwem.@@6.	Angel ye owo, edi @Nditoro Christ eti; @Yak itoro okposon, @Edidem enyon y’ison@
1.	Ke obufa usen@Ke mfuon usenubok; @Mm’angel esuhore @Ekpat itat efep. @@	Emenere uyo ekwo, @Jesus Obon eset ke mkpa.@@2.	Akwa ndik, anam @Mmo ek’ekpemede @Eduo k’ison, ena @Nte mm’akpa mkpa.@@3.	K’eyin, owo mikwe @Obon enyon y’ison @Oto ekim udi, @Eset, odok k’enyon. @@4.	Mbufo iko Obon, @Edaha ke enyon @Ekpon nkpo ison, @Edu y’Enye mfin.@@5.	Itoro Fi, Obon @Afo enyene nnyin; @Mbon enyon nko, @Ekwo itoro Fo. @
1.	Akwa Andinyana eset ke mkpa, @Akan mbon ekon mm’asua nnyin k’enwan. @@Ekwo hallelujah! Ekwo hallelujah! @Ekwo hallelujah! Edara ekwo! @Ama akan mm’asua nnyin, @Christ jesus, Obon@@2.	Ifeheke fehe mkpa mkpa ye udi, @Koro Christ Obon nnyin anyanade nnyin. @@3.	Ifeheke fehe idomo aba, @Jesus omosio nnyin k’odudu Satan @@4.	Christ Jesus Obon nnyin eset ke mkpa, @Ono nnyin unwana ke usun ekim.@
1.	Obon nnyin emeset ke mkpa, @Jesus nnyin omodok k’ubon; @Ibuot-ekon nnyin akan hell, @Odok osim ikpa-enyon.@@2.	Udim ekon Esie ke ebebet, @Mm’ angel esuk ekwo ikwo; @Nsinsi itim ko ke enyon, @Emende mm’ibuot mbufo.@@3.	Utin ye kpukpru mm’unwana efen, @Ke kpukpru mme ebiet eyama. @Christ emedi k’ubon Esie, @Ekom Obon y’Andinyana. @@4.	Anie edi Obon emi; @Enye emi kpukpru mm’asua @Ekedomode ndikan, @Ke ndutuho ye mkpa? @@5.	Jesus edi enyin esie, @Edidem ke ofuri ekondo; @Sese, udim ekon k’ebet, @Mm’angel  enyun ekwo ikwo. @@6.	Berere itim mbufo! @Nsinsi itim uwem; @Yak enye k’ukpono ebe, @Oduk Edidem mm’ndidem@
1.	Afo ama odok k’enyon, @Onyun ada ubon ama; @Ndien k’iso ete fo do @Ekpe ubok ono owo. @@2.	Mbon  heaven k’emen uyo, @Ekwo akwa itoro Fo; @Koro odotde ndibo @Ubon, y’ukpono akpaimo. @@3.	Afo ama odok k’enyon; @Edi, ama odu k’enyon; @Okut ukut, onyime but, @Onyun onwon ata idot.@@4.	Ndien, ke nnyin idud’ uwem, @Ukut eyetiene nnyin; @Edi, k’akpatre iyeka @K’oto minamke nnyin aba.@@5.	Afo ama odok k’enyon, @Eyenyun oton’ ntak edi; @Onyun ada mme angel Fo, @Ete, ikpe iko owo.@@6.	O da odudu okposon, @Nam nnyin idu uwem k’ison, @Man ikpodu ke nsinsi.@
1.	Kop uyo mme angel @Nte ekwode, @Usun inua-otop@Emeberede. @Christ edidem ima, @Y’Edidem ubon, omodok k’ebekpo @Esie, ke enyon.@ @	Utom emekure, @Yak ikwo ikwo, @Christ edidem ubon @Oduk esiemo.@@2.	Enye ekedi mi @Ndinyana owo,@K’emi emetiene @Ete esie ko, @Ubiak idikopke, @Idikpah ‘  aba; @Christ Edidem ubon @Ayara anyanya. @@3.	Christ k’ebon’ Abasi, @K’eribon akam, @Mbak  ikot Esie @Ekpeson’ eda. @Enye ‘tim itie, @Ono mmo kpukpru; @Jesus Obon ima, @Y’akwa  odudu.@
1.	Da itoro no Obon, @Nam ayara anyanya; @Jesus ke nnyin mi ikwo, @Jesus emeset ke mkpa; @Jesus Andikan udi, @Jesus Andinyana mi.@@2.	Jesus omokpon ison, @Angel emeda Enye@Ke idaresit k’enyon; @Mmo efiori, ete, @Usun heaven, men idem, @No Akamba Edidem.@@3.	Ke itie Esie, @Ke ata akwa ubon, @Angel do ewuk ubok @Eno Enye, ke enyon. @Yak isin uyo ikwo, @Ke akwa  idara mmo. @@4.	Jesus, sin ikot Fo mi, @Ke mfon Fo ye ima, @Kpukpru etiene Fi @Ke usun akpaniko; @Tutu mmo ekpon ison, @Man ebine Fi k’enyon.@
1.	Edat esit eti!@Jesus edi Obon; @Etie Edidem @K’enyon, ye ke ison, @@Emen esit, emen uyo, @K’ikwo idara mbufo. @@2.	Jesus etie ko, @K’odudu ke enyon; @Enye akpa, onyun@Eset, oduk k’ubon. @@Emen esit, emen uyo, @K’ikwo idara mbufo. @@3.	Se obio emi @Enye AKAMADE, @Okpon eti, edi @Enyon y’ison nde.@@Emen esit, emen uyo, @K’ikwo idara mbufo. @@4.	Enye ebet ini @Eke esinde mmo, @Kpukpru mm’asua Esie, @Enuho ken tan.@@Emen esit, emen uyo, @K’ikwo idara mbufo. @@5.	Edara ke iko  @Jesus odohode, @Ete, iyedi mi @Ida ikot Imo. @@Emen esit, emen uyo, @K’ikwo idara mbufo. @
1.	Ibuot  emi ayarade @Nkukim, ke ison, @Ayara k’emi anyanya @Ubon, ko ke enyon. @@2.	Jesus k’ebekpo Esie, @Etie ke enyon; @Edidem mm’ndidem, Obon @Akan kpukpru mbon.@@3.	Idara kpukpru mmo k’enyon, @Ke ufok  Ete esie; @Idara mmo k’ison, emi @Efehede Enye. @@4.	Enye ada itoro, ke @Mkpa   eto, emi @Enye akpade ke ison@Ke ubiak eti.@@5.	Ndien mmo ek’ekutde but@Ke enyin Esie @Eye etie ke ubon @Enye enyende @
1.	Eberede usun-otop, @Enim ata inwan; @Jesus emeduk etie @Y’Ete Esie ke nkan. @@2.	Afo ebem iso aka @Ke eridion itie; @Man ikpekeme ndidu @Ye Afo, k’ufok Fo do. @@3.	Kpa ye enyin mbuotidem, @Imekut ubon Fo; @Unwan’ emi otode heaven, @Anam ikut Fi do. @@4.	Imen  esit nnyin ke enyon, @Man ikpokut mfon; @Nam nnyin  ima nkpo enyon, @Akan nkpo ison. @@5.	Kpan ima nnyin y’idorenyin, @Edu k’Afo  ikpon, @Dun k’ esit nnyin, nnyin iyedun @K’esit Fo ke nsinsi.@
1.	Jesus emedi k’ison mi @Ndisio kpukpru owo @K’ubak Satan, ek’enimde @Enye ke akpaniko. @Yak idara Andino nnyin @Eti enyin, ‘Ndito@@2.	 Kpukpru nnyin iketetie @Ifin idiok-nkpo, @Tutu Jesus Andinyana, @Ndifak nnyin ekedi. @Yak idara Andino nnyin @Eti enyin, ‘Ndito@@3.	Jesus, ke odudu Esie, @Asiak usun ono @Kpukpru nnyin mi, man iboho @Se edide idiok.@Yak idara Andino nnyin @Eti enyin, ‘Ndito@@4.	Odot kpukpru nnyin itoro @Jesus Andinyana nnyin, @Andinam nnyin mi iboho @Ufin idiok-nkpo. @Yak idara Andino nnyin @Eti enyin, ‘Ndito@
1.	Edara kor’Obon, @Edide Edidem;@Emen uyo ekwo @Itoro Esie, @Emen esit y’uyo k’enyon; @Enyun edara kpukpru ini. @@2.	Jesus Andinyana, @Akara ke ubon; @Ono mfon, y’ima, @Emem y’akpaniko.@Emen  esit y’uyo k’enyon; @Enyun edara kpukpru ini. @@3.	Ubon Esie akan @Ubon ererimbot;@Mm’asua Esie enyene @Nditoro  Enye. @Emen esit y’uyo ekwo @Obon emi akarade. @@4.	Edara kor’ Obon @Eyefiak ndi, @Ndida ikot Esie @Nka k’enyon. @Do iyedun, ye Jesus Christ @Obon nnyin, ke nsinsi.@
1.	Kom Obon nnyin, Jesus ata Andinyana! @‘Kwo! ekwo! utibe ima esie!@‘Fiori! Efiori! Kpukpru mme Angel k’enyon ko, @Eno Enye ukpono k’ata enyon. @Enye ‘yekpeme kpukpru ndito Esie, @Eyekama mmo ke ubok Esie. @‘Toro! Etoro! Kpono akandik odudu; @‘Yara enye anyanya ubon. @@2.	Kom Obon nnyin, Jesus ata Andinyana! @K’ibuot nnyin mi enye akakpa k’eto. @K’enye kpukpru nnyin iyekut erinyana; @‘Kworo! ekworo! etana ubok esie! @Sian kpukpru owo, Enye okobiom mfuho; @K’ibuot nnyin Enye okobo ufen.@‘Toto! Etoro!  Kpono akandik odudu; @‘Yara Enye anyanya ubon. @@3.	Kom Obon nnyin, Jesus ata Andinyana! @Ko ke heaven etoro Enye eti. @Enye ‘di Andikara k’akwa odudu,@Evekara nnyin ke nsinsi.@Mmon edi me, Andikan ererimbot, @Mmon edi mi ndida ubon. @‘Toro!  Etoro! Kpono akandik odudu; @‘Yara enye anyanya ubon.@
1.	Edara Jesus Christ Obon, @Obon ata uwem; @Esio anyanya ubon, @Eyara, ‘yara, ‘yara, @Christ nte Edidem. @@2.	Ndito Israel, emi @Enyenede item @Abasi okono owo, @Ekpono, ‘kpono ‘kpono,@		Christ nte Edidem.@@3.	Mme Gentile, mbufo edi @Kpukpru orukusem; @Edara Andinyana owo, @Ekpono, ‘kpono ‘kpono,@		Christ nte Edidem.@@4.	Yak mmo k’enyon, ye mmo k’ison, @Esana kiet ntem; @K’akwa mkpo idaresit @Ekpono, ‘kpono ‘kpono,@		Christ nte Edidem.@
1.	Sese! mm’’andima Abasi, @Se ‘Owo Ukut, k’emi @Ke enwan enye amakan; @Ata Edidem k’edi.@ @	‘Toro Enye! ‘Yar’ anyanya!@	‘Toro Jesus Edidem!@@2.	‘Toro Jesus  Andinyana;@Anyan’ ediwak owo. @‘Nim enye k’itie ubon, @Edidem ye Andifak.@@3.	Ediwak  esak nsahi, @Ikopke  uyo  Esie; @Mm’andima esuk etoro, @Etoro Enyin  Esie.@@4.	‘Kop! Ikot Obon efiori. @‘Kop! Ekwo oson ekan. @Jesus Andikpon nkan nnyin; @Iyebuot idem y’Enye.@
1.	Se Jesus  osuhode, @Eyen Abasi Ibom, @Ke okposon odudu, @Anam akwa utom. @Se! kpukpru nme odudu @Ke enye ama akakan; @Ye kpukpru idiot-nkpo @Owo ama akanam.@@2.	Okot  eyen ubuene, @Okot eyen ukut@Ete, etiene enye, @Osio mmo ke utuk.@Osio mmo k’ubok Satan, @Emi enwanade @Kpukpru ini nditiene@S’Obon etemede.@@3.	Mmo eyekpono enye, @K’adanoro utin@Ye ofion edude@K’enyon, nte mfin.@Mmo eyetoro Enye, @K’idaresit  k’ikwo; mmo eyedara  k’mfon @Enye onode mmo. @@4.	Owo emi dunde @K’ntan Arabia;@Akpaimo owo mi @Ke Ethiopia, @Eyedi ndiibo Christ @Ata akwa mfon;@Nyun dori Christ ukpono, @Odudu ye ubon.@@5.	Enye ayakan kpukpru @S’eyomde ndikpan @Akwa nkpa ek’Enye @Edide ndinam, @Ke nsinsi eny’ikpon @Eyedi Edidem @Ke ofuri ererimbot, @Ye ko ke heaven k’enyon.@
1.	Ibene Fi Obon, @Yak obio Fo edi; @Nuak k’okposon ubok @Idiok-nkpo ye ubi.@@2.	Obon ata emem, @Y’ima, y’eti ido, @Sop nam mm’asua etre, @Nte ke obio Fo.@@3.	Kuyak aba ekon@Otimere ison,@Bin utuk ye ufik, @Ye  idiok iton.@@4.	Nnyin imebene Fi, @Daha k’enyon, Obon, @Nam nnyin isop  ikut @Iso Fo mi k’ison.@@5.	Owo  ikponoke @Enyin Fo mi k’ison, @Ima nnyin ebebit, @Ido ifonke fon. @@6.	Yak ofuri ekondo, @Edaha ke enyon, @Ekpon nkani ido, @Ekom Fi O Obon@
1.	Mme anam utom Obon @Esin ofuri idem;@Tutu Enye afiak edi, @Ekpan uton k’item.@@2.	Edomo utuenikan. @Utuenikan Obon;@Ete mbufo omon edi, @Akwa obon enyon.@@3.	Ekpeme kpukpr’ ini, @Enye ekpere  nnyin; @Eben’ idem ekudede, @Mbak edi mfin.@@4.	Ikot Obon emi @Ebenede idem, @Eyenyene  nkpo  utom @Ye nsinsi uwem.@@5.	Jesus eyekot mmo @Eduk ke ata ubon; @Enye  onim itie’ no mmo, @K’out mbon enyon. @
1.	Se! akwa usen ekpere, @Ek’ enyenede Obon;@Kpa usen emi okutde @Jesus ke ikpa-enyon.@Se Messiah, @Osuhode ke ubon. @@2.	Kop uyo isun Abasi; @Kpukpru ekondo  enyek; @Kpukpru mmo emi  ekpade, @Kpukpru ke mkpa eset. @Ererimbot @Ye enyon ebe efep.@@3.	Mmo emi mimana Jesus, @Eyetua k’usen oro;@Mmo emi emade Enye, @Eyedar’ eti-eti @Hallelujah!@Jesus Andinyana, di!@
1.	Christ k’edi mi, yak ekondo @Ekutua aba eyet; @O yak iko emi, anam@Idorenyin mmo eset. @Christ k’afiak edi mi  k’ison; @Di, Edidem; nnyin k’ibet.@@2.	K’emi ererimbot k’ebuk, @Ebana ukut Fo  mi; @Edi mmo ‘yekut Fi k’ubon @K’Afo edifiakd’idi.@Christ k’afiak edi mi k’ison;@Yak itoro Abasi.@@3.	Ikot Foe ma ebet Fi, @Ebebet ke anyan ini;@K’efiakd’ekut Fi k’ubon@Eyedat esit eti.@Christ k’afiak  edi mi k’ison; @Di, kubigi, Edidem.@@4.	Y’eti idorenyin, emi @Christ edidide k’ubon, @Yak idat esit itoro@Edidem nnyin ke enyon. @Christ k’afiak edi mi k’ison;@Mbok, sop di, Jesus Obon@
1.	Spirit  unwana, ke mfon, @Siaha ke usun @Etemede owo aka @Ye Afo ndidun.@@2.	Spirit akpaniko, nam mi @Nkop, nnyun nntim mfiok @Iko Obon odohode, @Man nkpanam, mbok.@@3.	 Spirit inemesit,  no mi @Idonesit, k’ini @Afanikon ye ubiak, @Enamde mi eti. @@4.	Spirit ima, sin k’esit mi @Akwa ima Obon, @Kpan nkpetiene  enye mi, @Nnyun mma Enye ikpon.@@5.	Spirit emem, k’adanoro @Satan anwande @Ye ami, ndikan ukpon, @O kuyak mi ndue.@@6.	Spirit idaresit, k’usen@Mkpa, yak mi nti, @Nnyun mbuot idem k’akwa enyin  @Christ, Andinyana mi.@
1.	Eti Spirit  du  y’ami, @Man nsuk ndu k’emem @Kpan ami nkpekeme @Ndidu eti uwem;@Man nnyun ntin iko Obon, @Ek’anwamd’owo  k’ukpon. @@2.	O  Spirit akpaniko, @Akpaniko k’odon mi; @Nam esit mi oyoho @Ye udon s’edide eti. @Yak nduk nduk y’Afo @K’erima owo kpukpru. @@3.	Spirit mfon du  y’ami, @Nkpanamke idiok @Kpeme esit mi k’ini @Edidomo mi, mbok. @Ke enwan okurede, @Bo ukpon mi, O ete. @@4.	Spirit uko,  du y’ami, @Ami nyom odudu Fo; @Kpan nkan idiok ofuri, @Erikan oto k’Afo; @Man nsuk nka  iso, @K’erinam eti ido.@@5.	Spirit, sana mi  k’ukpon, @Nam esit mi idub Fo. @Nyun tim dion mi, O Obon, @Bin ekim fep ma, kpukpru. @Nam nyak ofuri idem @Ono Andino uwem.@
1.	Andifak nnyin mbemiso @Enye adah’ union, @Okpon Anditeme ono @Nnyin mi k’ison.@@2.	Enye ekedi nt’ edeme @Mm’odu uwem owo; @Odudu Esie okoson @Nt’oyobio. @@3.	Enye  ekedi mi man ekpep @Owo nti ido; @Esit eke miyomk’ Enye, @Etie ikpon. @@4.	Uyo Esie ekpri enem, @K’uton mme andikop; @Oyoho esit mmo y’ata @Nti etop.@@5.	Kpukpru nti ido eke @Owo enyenede; @Kpukpru ndisana esit @Oto k’Enye. @@6.	Spirit unwana  ye mfon,@No nnyin odudu Fo; @Mbak, di dun k’esit nnyin mi, @Idi Okuo.@
1.	Eti  Spirit, Abasi, @Di yama ke ukpon mi; @Iko onod’ unwana @Yama, enyin mi nwana.@ @2.	Eti Spirit, Abasi, @Di yama ke esit mi, @Demere eti udon, @Fop mm’idiok udon k’ikan.@3.	Eti Spirit, Abasi,@Yoho ekikere mi, @K’Afo, yak ndu uwem @Okposon owo emem. @@4.	Eti Spirit, Abasi,@Edidem ke uwem mi, @Di mbet mi nam ndi @Andikara idem mi. @@5.	Eti Spirit, Abasi,@Yak emem Fo’du y’ami. @Tin iko ye oyobio, @Man inyan okpodobo. @@6.	Eti Spirit, Abasi,@Inemesit, O no mi; @Man nkpokwo k’unana,@‘Siaha, idim-mmon, siaha!@
1.	Spirit di ke ima, @Yak eti unwana @Osim nnyin mi. @Afo ‘mofon et, @No mm’eno Fo ofuri; @Idaresit eti, @O di, k’emi.@@2.	Di, Akakan Ufan; @Eti Esen, di, man @Ison  ida. @No nduok-odudu Fo, @Y’mfut k’ufot eyo, @Y’emem k’ini iko;@Di ke ima. @@3.	Unwana emem, di @Yoho k’esit ofuri, @Kpukpru nnyin mi. @Spirit eridion, @Yama owo k’ukpon;@Spirit, did a ubon@K’uuwem nnyin mi. @@4.	Nam nnyin kpukpru ikpon@Idiok ido, Obon;@Nyun ma Fi ikpon. @Nam nnyin isk ibuot, @Mfon Fo ndikut; @Man nnyin idun y’Afo @Ke heaven k’enyon.@@5.	Ikot Obon, edi, @Ekpono Christ eti, @Nyun tor’ Enye. @Enam nti ido; @Ke okposon uyo @Kpukpru edikworo @Mkpa Esie.@
1.	Duok ibifik sin mi @K’idem, O Abasi;@Kpuhode mi, nam obufa, @Tutu mbiet Fi mma. @@2.	Duok ibifik sin mi@K’idem, O Abasi;@Tutu  ndi kiet ye Afo, @K’utom ye ke ido. @@3.	Duok ibifik sin mi@K’idem, O Abasi;@Ndien ami ndikpaha @Ke nsisni aba. @@4.	Duok ibifik sin mi@K’idem, O Abasi;@Tutu nkabade ndi @Okuo ofuri-ofuri.@@5.	Duok ibifik sin mi@K’idem, O Abasi;@Nam ikan ima Fo ata @Idiok-nkpo mi ama @@6.	Duok ibifik sin mi@K’idem, O Abasi;@Mbak  ndu ata uwem @K’ukpon y’ikpohidem.@@(B)@@1.	Yak Spirit Fo, Obon,@Oduk mi ke ukpon;@Man mma se Afo amade, @Nnyun nkpebe Fi ikpon. @@2.	Yak Spirit Fo, Obon, @Eyet mi ke ukpon, @Tutu nnam eti ido, @Nnyun nnyo ukut nko.  @@3.	Yak Spirit Fo, obon, @Odu mi ke ukpon, @Esin ufiop ke esit mi, @Man nkpokpono Fi.@@4.	Yak Spirit Fo, Obon, @Oyoho mi k’ukpon, @Man ndu y’Afo k’nsinsi, @K’uwem ata eti. @
1.	Eti Spirit kpere, @O, bien uton; @Buana ke itoro, @Inode Obon.@@2.	Eti Spirit, wut nnyin@K’iyomde, ete; @Sana di teme nnyin @S’ikpodohode. @@3.	Eti Spirit yama, @K’nwed ikotde, @O no nnyin unwana @Emi iyomde.@@4.	Eti Spirit no nnyin @Nsuhore idem, @Man nnyin ibiet Jesus@Ke eti uwem@@5.	Eti Spirit yama @Ke nkpri utom, @Emi nnyin inamde @Ino Obon nnyin@@6.	Eti Spirit nyana @Nnyin k’odudu Fo, @Nam isuk iyire @Ke eti ido.@
1.	Di! Eti Spirit di!@K’akwa odudu Fo; @Sio mi, mbok, ke idiok, @Nyun sin k’eti ido.@@2.	Ntie ke ekim, @Nkwe nkpo ukpon; @Di, yama mi k’iso, mbok, @Kpan nkpokut mfon.@@3.	Ntak ke idiok-nkpo; @K’ ukwan-nkpo ekese; @Di sin uwem Fo k’esit mi @Emi mikureke.@@4.	Oburobut nkpo @Oyoho esit mi; @Akpaimo, di sio mmo fep, @Nyun sin ata eti. @@5.	Di! Eti Spirit, di! @K’unwana ye uwem;@Nyun nam ndi nte Obon @Onode mi item.@
1.	Eti Spirit, kop akam nnyin, @Da ufok ‘mi nt’ Okuo;@Di, ke ofuri odudu Fo;@Di, Akwa Spirit, di!@@2.	Di nte ikan, nyun yarare, @Mfefer’ esit nnyin; @Nyun da nnyin ke usun uwem, @Emi isanade.  @@3.	Di, nte ikan ke esit nnyin, @Nte ikan uwa; @Ndien kpukpru se edehede, @Ku yak osuk aba.@@4.	Di, nte edim, nyun dion mm’owo, @Emi  ebohode@Ntem, k’ofuri ererimbot, @Ndikpono enyin Fo. @@(B)@@1.	Spirit Obon, name sit nnyin @Edi idun Fo mi, @Suhode ke odudu Fo, @Di, eti Spirit, di! @@2.	Di nte unwana, nam ikut @Ido nnyin obukpo; @Nyun teme nnyin usun uwem, @Ye edisan’ ido. @@3.	Di nte ikan fop esit nnyin, @Mbak mmo ekpetak; @Da mmo nte uwa ono @Akamba Andifak.@@4.	Di nte mbara, emi mi @Odionde mfri ison, @Dion nnyin ntre man ikponwum @Nti mfri ukpon. @@5.	Di nte ibiom, uyun tat mba, @Mba eme y’ima; @Ntre ndito Fo idikwe @Nnan enyin mmo aba. @@6.	Di nte ofim, k’odudu Fo, @Sim ofuri ekondo; @Nam kpukpru nnyin mm’owo ekut @Ubon Fo k’is’iso.@@7.	Spirit Obon, name sit nnyin@Edi idun Fo mi; @Suhode ke odudu Fo, @Di, eti Spirit, di!@
1.	Eti Spirit, du y’ami @Ke nkan, kpukpru ini;@Nnyin idi isen k’ison, @Di, mbok, wut nnyin usun. @Eyenem ndito Fo @K’erikop uyo oro, @Sana tiene Mi, eyen, @Man nda fi nsim Isun.’@@2.	Afo edema Ufan, @Ek’anyanade k’usun, @O kukpen mi ke ini @Nkpo ndik anamde mi. @Ndien k’ini nkwe ufan, @Don odu oro sun-sun; @‘Sana tiene Mi, eyen, @Man nda fi nsim Idun.’@@3.	Ke ini utom ison@Amabe, iyom ‘dinyon;@Nnyin inamke nkpo aba, @Ibebet uyo Obon; @O Ata Iberedem, @Yak nkop odu k’uton; @‘Sana tiene Mi, eyen, @Man nda fi nsim Idun.’@
1.	Iko Fo, Abasi, @Eyedu ke nsinsi; @Eny’eteme nnyin k’usun, @Ono nnyin unwana.@@2.	Iko Fo ododon @Nnyin esit ke mfuho; @Ke mm’asua ekperede, @Eny’edi out nnyin.@@3.	K’ini nnyin mikwe Fi, @K’ukut ye afanikon;@Yak iko Fo ‘du ye mmyin, @Man ono uboho.@@4.	Iko Fo onono @Ikot Fo inemesit; @Ono mmo invene @Em’ otode Heaven.@@5.	Iko Fo anwam nnyin @Ke uwem nnyin k’ison @Eyenyun anwan nko @Ke usen mkpa nnyin.@@6.	O yak nnyin ikop, se @Iko Fo etemede;@Yak itene Fi Obon, @Yak idu k’ima Fo.@
1.	Ekom enyene Fi, Ete @K’unwana onode; @Unwana emi ikutde, @Oto ke heaven.  @@2.	Afo oduok eti ofim @Esin owo k’idem; @Onyun esin k’inua esie, @Iko uwem. @@3.	Iko emi abanade @Uwem ison emi @Obuk uwem Jesus, emi @Afakde owo.@@4.	Enye ekedi nte owo, @K’onyun afiak edi, @Nte Akwa Ebierikpe, @K’utit ini.@@5.	Enye  okodu uwem k’ison, @Ama akpa nko; @Ontun okpon uyo, ete, @Eti Imo.@@6.	Kpep nnyin isana ke ido @Christ akasanade; @Man nnyin inyun iben’idem @Ndikut Ete@
1.	Se nnyin, O eti Ete, @Nte idide k’ufok Fo, @Ndikop iko emi @Afo onode osok nnyin. @Nwam nnyin k’iton ererimbot. @Man inam se ofonde Fi. @@2.	Ke unwana Spirit Fo, @Ye odudu Esie, emi @Osonde akan kpukpru@Mm’odudu ke ererimbot @Idi, inyun idor’enyin @Ndidu k’idak mba Fo.@@3.	O Obon, se mmo emi @Edude ke afanikan; @Y’mbio ukut y’udono, @Emi ebetde unwam Fo, @Afo don mmo kpukpru esit, @Nyun kpeme mmo ekudue Fi.@
1.	Utuenikan emi owutde @Kpa eti usun; @Idim-uwem asiahade @Ke heaven, ebiet-idun. @@2.	Uyo ukpon, Manna emi @Otode ke enyon; @Andida nnyin usun, emi @Akade ke enyon.@@3.	Adaha-ikan ke ekim, @Afo unwana nnyin; @K’ini oyobio ye edim @Ebiet uboho nnyin.@@4.	Iko nsinsi Ete, @Uduak Eti Eyen; @Edieke Afo muduhe, @Uwem nnyin atak ken. @@5.	Obon nam nnyin ikep eti @Ifiok Fo ye item; @Ikabare itiene Fi, @Kpa ke ofuri uwem.@
1.	Ete, Afo omono @Iko Fo oto k’enyon @Iko ek’etemede, @Iko nti unwono.@Nkpo ek’adade nnyin @Ifiak isok Fi k’emem @@2.	Ibietke unwana utin @Mme unwana ofion;@Unwana enyon emi @Ayama kpukpru ini. @Obon teme nnyin k’enye, @Nam itiene, ibo mfon. @@3.	Mi, ikut ifiok-enyon, @Ayama k’ima ye mfon, @Ebine ndik; anyana @K’oro Christ odu k’esit; @K’eribuot idem ke Enye @Inyon ufok ke inem.@@4.	Andinyana, Unwana, @5.	Ke Afo iyeyama; @K’mfon Fo nnyin iyedi @Ndito unwana Fo mi, @K’eriwut owo Usun @Ek’afiakd’ aka Ete.@
1.	Spirit Obon, ofon ama,@Akabare owo;@Iko Obon edi akpan, @Ekpep okoi nkpo. @@2.	Item Obon ene, onyun @Adadat esit nnyin; @Uyo Obon edi eti, @Anwana ke enyin. @@3.	Ndik Obon ofon, onyun @Odu kpukpru ini; @Ibet Obon edi akpan, @Onyun enen eti. @@4.	Ofon akan nkpo uto, @Y’inyene ediwak; @Enine ke inua akan @Ata aran okwok@@5.	Mmo esian owo Fo, se @Ofonde ndinam; @Owo emi onimde mmo @Okut otip akan@
1.	Mana kwo iko no mi, @Nti iko uwem;@Yak ntim nse uyai, @Nti iko uwem. @Ekpep mbuotidem, @Iko ufa uwem. @	Nti iko, iko Obon, @Nti iko uwem @@2.	Jesus Christ Obon, ono @Nti iko uwem;@Yak ikpon uton ikop, @Nti iko uwem.@Ekpep nnyin mi k’ison, @Man ika ke enyon.@@3.	Yak isian kpukpru owo, @Nti iko uwem.@Eyefen mm’ukwan-nkpo mmo, @Nti iko uwem. @Jesus, Andinyana @Nam nn yin mi isana@
1.	Ufok Abasi oson @Ada ke Christ Obon; @Jesus okobot enye @Ke mmon y’iyip Esie;@Oto k’enyon Abasi @Osuhode edi, @Ada eti iyip Esie @Y’uwem edp enye. @@2.	Oto ke kpukpru obio @Mmo edi k’esit kiet; @Mmo kpukpru edot enyin @Ke Jesus Christ Obon. @Enyin kiet mmo ededien, @Udia kiet mmo edia; @Enyun enwana nte kiet @Ke mfon Obon enyon.@@3.	Mm’idiok owo esuene @Enye, k’iko y’imam;@Koro k’ediwak nka, @Enye abahade, @Edi owo do, @Idopke dop uyo, @K’ekpe ubok ebana @Enye ndidiana kiet.@@4.	Mmo edu kana k’ukut @Y’esuene, ye ke but; @Tutu enye edikutde @Emem nsisni. @Ndien k’akpatre ini @K’idorenyin osu, @Enwan Ufok Abasi @Odop k’erikakan.@@5.	K’oro nnyin edibuana @Ye Christ k’idun k’enyon; @Ebuan’ ek’edinamde @Ifre afanikon; @Ke ntre yak nnyin ison, @Ke mfon Obon, k’ison, @Man ikpodun k’ifure @Y’Enye, k’akwa ubon.@
1.	Jehovah, ufok Fo, emi @Ebopde mi k’ison, @Ewak mmo eke esuade @Enye, k’esit y’ukpon.@@2.	Mme Jew k’eset ema ebop @Ufok, nditoro Fi;@Edi mm’asua Fo ekebiat @Enye ofuri-ofuri.@@3.	Obon, Afo  ikpon obop@Ukpon y’esit owo; @Onyun ono spirit ima@Otode k’uwem Fo. @4.	Nnyin  imokom Fi, Abasi, @Anamde esit nnyin, @Akamba ebiet, emi @Emekde ndidun. @@5.	Mbok kuno mm’asua ifet @K’esit ikot Fo mi; @Nam esit nnyin asana @Man nnyin ikpokut Fi@
1.	Ofon ima-Obon @Emi obopde nnyin, @Anam ibu ana ke nkpo, @Nte mbon enyon.@@2.	Idu mi k’iso Fo, @Ndinam mkpe ubok; @Ke ndik, y’idara, ye k’ima Fo@Di k’ufot nnyin, mi mfin; @Yak eridion Fo oyobo nnyin @Ye ofuri ufok emi.@@3.	Ibuan’ afanikon, @Ibiom mbiomo kiet; @Inyene ndinwam owo @Mfuho anamde.@@4.	K’owo akad’ enyon @Enyene nnyin mbom; @Edi k’esit isuk idi @Kiet, ke Jesus Obon.@
1.	Christ edi Akwa Adaha,@Christ edi Akwa Itiat, @Edimek Obon; Andinam@Kpukpru nnyin mi idi kiet; @Unwam Zion ke nsinsi, @Idor’enyin esie ikpon. @@2.	Ke temple emi ikode @Fi, Obon, di mi mfin; @Ke akwa mbom y’ima Fo @Di k’ufot nnyin, mi mfin; @Yak eridion Fo oyoho nnyin @Ye ofuri ufok emi.@@3.	No kpukpru ndito Fo mi @Se mmo ebenede Fi; @Yak ufon akwa ima Fo@Odu ye nnyin ofuri ini; @Ndien ke akwa ubon Fo @Iyedara nsinsi@@4.	Itoro enyene Ete, @Itoro enyen’Eyen, @Itoro enyene Spirit, @Abasi ke ita, kpa Kiet; @Kiet k’odudu, y’ima, y’mbom @Ke akpaimo ini.@
1.	Ndito Obon enyon, @Ke ison mbufo k’ison, @Etoro Andinyana, @Ke akamba idara. @@2.	Nnyin isasana ika, @Kpa k’idun Obon ima; @Ndikut mm’ufan nnyin do, @K’edudu k’idaresit.@@3.	Ese  ko kpa ke iso, @Obio Zion oro, @Do nnyin iyedun ofuri, @Ye Obon, ke nsinsi.@@4.	Ekufehe ndik, eda @Ke mben Obio Ima; @Jesus Christ, Ufan owo, @Adada k’usun k’iso.@@5.	Ke isan nnyin mi, Obon,@Imokpon mm’nkpo  ison; @Teme nnyin kpukpru ini, @Man itim itiene Fi.@
1.	Kpukpru mm’andidun mi k’ison @Emem itor’Obon k’enyon; @Hallelujah!@Ekwo ikwo Andinyana, @K’ofuri ison yak asuana; @				Hallelujah!@@2.	Mbom Fo Obon, odudu, @Akpaniko Fo, ikpuhu @				Hallelujah!@Itoro Fo ikureke, @Tutu ererimbot ebe.@				Hallelujah!@
1.	Ufak  Fo enem k’enyon, @K’ebiet unwana y’ima. @Ufok Fo enem k’ison, @K’ebiet idiok-nkpo  ye mkpa. @Spirit mi eseseme, @K’ebuana y’ikot Obon, @Ye uyama iso Fo, @Y’uyoho Spirit Fo, Ete.@@2.	Mm’inuen k’efe k’idara, @Ekanare mm’iti’ uwa Fo. @Mm’ukpon  ek’ekpade mba @Ekut itie emem mmo k’Afo. @Nte nyon ibiom, emi@Mikekwe  s’osorode, @Mmo efiak etiene Fi, @Eduok odudu k’nsinsi.@@3.	Mm’ukpon k’akwa idaresit, @K’eno eti itoro mi. @Ke desert enwan mmon uwem, @Manna ke onyun osuhore. @Ededion  esan’ eka, @Tutu esim ebekpo; @Eyewuk ubok’no Fi, @Emi tutu ko akama mmo.@@4.	Obon, di edeme mi, @Sio mi ke idiok-nkpo fep; @Ke mfon Fo, O kpeme mi, @Yak mi ntie ke nkan Fo. @Utin, y’out-ekon mi, @Mbok ku yak mi ndue  Fi; @Mfon y’ubon eto Fi, @Nwana mmo, Obon, sin k;esit mi.@
1.	Ekpono Obon k’uyai uten’ Esie @Enuho ndino enye ubon;@Gold nkpo-item ye incense nsuk-ibuot@Eda, ekwo akwa Enyin Obon. @@2.	Enim mbiomo k’ukot Esie man @Enye obo onyun ababare; @Ono idonesit onyun okop akam; @Eteme nte edisanade. @@3.	Ekufehe ndik k’okure Esie, @Oto ke unana idorenyin; @Akpaniko ye ima, ye ime nde, @Edi uwa ebekpo Obon nnyin.@@4.	Okposuk uwa nnyin midige kpa nti, @Obon eyebo k’enyin Esie; @Ono idara ye emem kpukpru ini, @Ye idorenyin midikureke.@@5.	Ekpono Obon k’uyai uten’esie; @Enuho ndino enye ubon; @Gold nkop-item ye incense nsuk-ibuot @Eda, ekwo akwa Enyin Obon.@
1.	Abasi nnyin ima @Ebiet ukpono Fo; @K’idu k’ufok Fo mi, @Inem esit et. @@2.	Edi ufok akam, @Emi ibonode; @Afo onyun odu, @Abuana ye nnyin mi. @@3.	Abasi nnyin ima @Ata iko uwem ;@Emi onode nnyin @Ndonesit y’emem.@@4.	Abasi nnyin ima @Ndikwo Fi mi k’ison; @Ikpa ima ndikwo@Se ekwode k’enyon.@@5.	Obon, no nnyin mfon@‘Dima Fi nkan k’ison; @Man ikpotoro Fi, @K’ikutde Fi k’enyon@
1.	Jesus da k’ufot nnyin@Ke odudu Fo; @Nam akam nnyin edi @Nkpo eridion.@@2.	Yak eti Spirit Fo, @Oduk nnyin k’idem; @Ebin ndik y’mfuho@K’esit nnyin efep.@@3.	Ntem k’idiyene @Uko ye unen, @Ndikut usiere @Nsinsi usen.@
1.	Akwa Abasi, kop ikwo, @Emi ikot Fo, k’esit mmo @Enode Fi, man mmo ekom @Fi, ke ima Fo ye mbom.@@2.	Ofon ye  nnyin eti-eti, @Ibono ke ufok Fo mi, @K’eti usen Fo, ndikwo @Ima Fo ye akpaniko.@@3.	Abasi  Ibom edi Utin, @Enye odude k’out nnyin;@Ono idaresit, onyun @Ekpeme k’edinen usun.@@4.	Akwa Abasi Ibom, nnyin mi @Ibono k’iso Fo mfin;@Iwuk ubok ke erikom, @Ye k’eridori Fi ubon.@
1.	Ukpon mi, afo eyenam @Nso ono Obon, @Ke ediwak eno, emi @Onode fi k’ison?@@2.	Obon, mmoduk ufok akam@Ek’Afo amama; @Ndor’idem ke Afo mi, @Mkponke Fi aba.@@3.	Motoro Fi, Abasi Ibom, @K’iso kpukpru owo; @Makom  Fi  ke nti nkpo @Ek’Afo onono.@@4.	Mmono Fie sit mi, Obon, @Bo, kpohore, mbak; @Nyun no mi obufa esit @Mikopke idiok.@@5.	Afo ama osio mi, @Ke idiok ido; @Onyun anam nkut mfon @Ke erinyana Fo. @@6.	Afo, Obon, enyene mi @Ikpohidem y’ukpon;@Kpep mi nkwo mfon  Fo mi, @Man nkpokwo k’enyon@
1.	Jesus ti iko oro, @Kpa iko unwono Fo;@Yarare Idem Fo mi, @Man itim ikpono Fi.@@2.	Di k’ufat nnyin mi; dion @Kpukpru nnyin mi ke ukpon; @Nyun no Spirit Fo, anam @Kpukpru nnyin ifon ikan.@@3.	O nam nnyin idot, Obon, @Ndibine  Fi k’enyon, @K’ebiet ekutde Fi @Ke idaresit eti@
1.	Afo okot k’usenubok, @Kpukpru owo eduk k’ufok @Man nnyin inyene ifiok, @O edema Abasi.@@2.	Esit ededat nnyin mfin, @Koro iyomde ndisin@Ofuri idem k’itoro nnyin, @O edema Abasi.@@3.	Afo akara do k’enyon, @Afo odun ye nnyin k’ison, @Afo edi akwa Obon, @O edema Abasi@
1.	Nnyin ibono mi mfin @K’ukpono Fo, Obon nnyin, @Di k’ufat nnyin, uyun dion @Ndito Fo mi k’ison @@2.	K’akwa  mbom Fo mbak,@Nam nnyin ikot Fo, idok @K’ifiok akpaniko @Afo amad’ ndino.@@3.	 Man kpukpru ikot Fo mi @Ekeme ndibiet Fi, @K’erikpon idiok ido @Emi abiatde owo.@@4.	No nnyin se ibenede, @Tiene nt’inanade;@Oto ke akwa mbom @K’ntak Jesus Christ Obon.@
1.	Mfin usen utin,@Yak unwana odu;@Yama k’enyon, mbok, nyun bin@Ekim emi kpukpru.@@2.	Mfin usen Obon;@Ikpa mba eti,@Obufa odudu k’iyom@K’ubok Fo, O Ete.@@3.	Eti usen emem@Yoho nnyin y’emen Fo,@Wuk kpukpru oyobio uwem @Edu ke ndobo.@@4.	Mfin usen akam,@Yak ekondo edi@Esop idem , ke edinam@Mkpe ubok nno Fi.@@5.	K’akpan usen emi,@Don uwem Fo no nnyin;@Nyun demede mm’ukpon k’ede@Nam mmo edu uwem@
1.	Edi ata eti nkpo,@K’ini utin esierede,@Itono edon, inyun iko@Ete odude k’enyon.@@2.	Kpukpru usenubok, ikut@Ima Obon nnyin nt’obufa;@Enye ‘kekpeme nnyin k’idap,@Otono ntak anam iset.@@3.	Mme obufa eno mfon@Eto k’ubok Esie k’enyon@K’ini inyun ibonde akam,@Enye asana ekpere nnyin.@@4.	K’nkpo inamde ke usen,@Mm’edi s’inemde nnyin esit,@Inamd’ ino Obon mfon@Iyekut utip ke enyon.@@5.	K’utom usen, se ededi,@Usun ana inwan no nnyin-@Ifet ndikan idem, usun@Ek’idikperede Obon.@@6.	Kuyak iyom akan emi;@Kpon kpukpru ekikere efen;@Emem eyedu k’esit nnyin@K’idude uwen ino Obon.@@7.	Obon nam nnyin idu uwem@K’ison, nte enemde Fi;@Inyun ibene Fi, mbok,@Nam nnyin idot idun enyon.@
1.	Imokom Fi, O Abasi,@Ke obufa usen emi;@Ete, tim kpeme nnyin mbok,@Ke kpukpru oruk idiok.@@2.	Sese esit nnyin y’edeme,@Sio k’idiok-iko, teme,@Kuyak ikop inyun ikut@Nkpo mbubiam ye nkpo but.@@3.	Yet  kpukpru ukpon nnyin asana@K’idiok iton yak ifara,@Kuyak inyene ke uwem,@Iseri, ye ntan-idem.@@4.	K’ini usen okurede,@Okoneyo edinyun edi,@Yet esit nnyin k’iyip Obon,@Ke mm’ndudue isan-usen@
1.	Adat nnyin esit, O Obon,@K’edohode ete,@Iduk k’ufok Fo mi k’ison@K’mfon Fo, O Ete.@@2.	Ofon nnyin mi iwuk ubok@Ino Fi,O Obon;@Inyun ikop iko uwem;@Ata uwem ukpon.@@3.	Esit enem eti-eti@K’ini kpukpru uyo@Ebuanade, ke erikwo@Akwa itoro Fo.@@4.	Esit enem eti-eti@K’ini kpukpru owo@Enuhode, ebene Fi@K’mfon, nti nkpo.@@5.	Esit enem nnyin, O Obon,@K’ufok Fo mi k’ison;@Eye adat nnyin ko akan,@K’ufok Fo ke enyon.@
1.	Abasi Ibom Ete nnyin mi,@Se kpukpru nnyin idi@K’iso Fo, nditoro Fi,@K’eti usen emi.@@2.	Kpukpru nti ukpon ekwo@Itoro Fo k’enyon;@Ete, O kusin nnyin emi@Ikomde Fi k’ison.@@3.	Ke kpukpru nti nkpo Fo,@Se nnyin itoro Fi,@K’uwem, ye ken son-idem,@Ye eno efen eti.@@4.	Se nnyin itoro Fi, Ete,@Ke ediwak ima@Emi okponde ke usin@Ikot Fo ekeka.@@5.	Se nnyin itoro Fi, Ete,@K’eti usen emi@Afo onode ekonde,@Man mmo ekpono Fi.@@6.	Se nnyin itoro Fi, Eti,@K’eti iko oro,@Emi etemede nnyin mi @Kpukpru nti ido.@@7.	Se nnyin itoro Fi, Ete,@Ke Jesus Christ, emi@Oyomde ndikabade@Nnyin mi ifon eti.@@8.	Emi akpade ke eto,@Man Enye anwam, mmo@Enimde ke akpaniko,@Ke idiok-nkpo.@@9.	Nam kpukpru nnyin mi ifok@Idem Fo, O Ete;@Ye Jesus Andinyana nnyin@O kuyak nnyin ifre.@@10.	Di, dion nnyin mi mfin emi ,@Nam kpukpru nnyin, Obon,@Ikpono Fi k’akpaniko,@Abasi Ibom k’enyon.@
1.	Usen emi, akpan usen,@Usen akwa Obon,@Emen uyo, etoro Christ,@Enye ‘kakpa k’ison.@@2.	Ayak owo ewot Enye,@Ebuk enye k’ison;@Eid Enye eset mfin,@Okpon udi onyon.@@3.	Odok k’enyon, ada ubon@Ete onode Enye; @Obo odudu ndidi@Ekpe-ikpe owo.@@4.	Enye iyarake aba@Mbarekpe, k’enyon;@Anyanya Esiemo do@Esem meren-meren.@@5.	Abasi odion mfin,@Akpan usen emi;@Etre  utom, etre mbre,@Eda eno edi.@@6.	Edi, ikom Obon nnyin mi,@Edidem ye ufan;@Edaresit k’usen emi,@Edaresit mfin.@
1.	Abasi akanam enyon, @Anam utin ye ofion; @Obuma ye ikpa-enyon, @Ye kpukpru ntantafion; @@2.	Ikpo obot, ye akwa mmon; @Akpa, ye edisat ison; @Ufene, ye unam ikot;@Ye kpukpru inuen ke enyon.@@3.	Abasi okonyun anam @Owo; obot ikpoidem @Oto k’ison; ono ukpon @Emi enyenede uwem.@@4.	Kpukpru nkpo ekededi @Abasi akanam ama@K’usen itiokiet; ndien @Inamke nam k’itiaba.@@5.	Ndien Abasi Ibom ekpep @Kpukpru owo, ete, enim @Usen Imo otim ofon, @Ekpon urua, ekpon utom.@
1.	Israel toto  ko okobop@Akwa ye ediye ufok @Ono Fi, O Obon enyon @Emi oyohode ison. @@2.	Abasi, Afo okobo @Se ke ima enode nno;@Onyun emek ufok oro, @Ke ebiet ukpono Fo. @@3.	Ekem nnyin mi itoro Fi, @Abasi, ke eti ini, @Emi okotde ekondo @Eno ubon y’itoro Fo.@@4.	Ndien k’ebiet ekededi @Owo k’ima ekpono Fi, @Kpa ke idem oto oro@Afo ese ke temple Fo.@@5.	Ke mfon Fo, O Obon, nnyin @Kpukpru ibono mi mfin, @Man Afo okpobo utom@Inode Fi, Abasi Ibom.@@6.	Yak Andinyana nnyin edi, @Odun ye nnyin k’ufok emi; @Eteme nnyin mi ke ison, @Man ikpodun y’enye k’enyon.@
1.	Ufok Fo, O Obon mm’udim @Eye akpan-akpan; @Ufok mfon Fo enem nnyin, @K’inemesit akan.@@2.	Iton  ufok Fo, O Obong @Odon nnyin mi eti;@Ukpon ye esit nnyin, Obon, @Esuk eyom kpa Fi. @@3.	Nkpri inuen ebep efok @Ke itie uwa Fo, @Ebok ndito mmo k’ufok @Enyenede Fi nko.@@4.	K’ufok Fo, O Abasi mi, @Jehovah mme udim; @Afo edi Abasi nnyin, @Obon ye Edidem.@@5.	Ofon ono mme mmo oro @Edude k’ufok Fo, @Enode Fi itoro mmo, @Idopke dop uyo.@@6.	Ofon ono  owo  oro@Obuotd’ idem ye Afo, @Emi esit esie nko @Amade usun Fo. @
1.	Andinyana ama ekedi @Nte ata nsek eyen; @Mme angel ekekpono Enye @K’ebiet Enye akanade.@@2.	K’uyen  enye okodu uwem, @Nte enemde Ete k’enyon; @Uwut nkpo ‘no nnyin k’edi, @Nte ikpodud’uwem k’ison.@@3.	Enye ono item emi, @Eda nkpri ndito edi; @Baba owo kiet okukpan; @Ami ye mmo, idi ufan. @@4.	Imeda mmo idi, Obon, @Isok Fi k’idiono mmon; @Yak  Spirit Fo odoro mmo, @Mbak mmo edikut mfon.@@5.	No mm’angel Fo, ewuho, Ete, @Ete, etim ekpeme mmo, @Wet enyin mmo ken wed uwem, @Nyun dion mmo kpukpru ke mfon Fo. @@6.	O nam nkpri ndito emi @Ekori k’ifiok y’mfon Fo mi; @Ndien k’akpatre ‘yetoro fi, @Ye mm’angel ke nsinsi@
1.	Nte iko Fo, O Obon, @Etemede nnyin mi,@Ida ekpri eyen emi @Ino Fi mi mfin.@@2.	Abasi nim enye k’out @Ikot Fo mi k’ison; @Nyun wet enyin esie, k’nwed @Uwem Fo ke enyon.@@3.	Nyun teme enye ke usun, @Eti usun uwem;@Man enye adiana Christ, @Ata Iberedem.@@4.	Nam kpukpru nditowon @k’ufok emi, ese @mfon Fo  ye ima Fo, kpan @enim Fi ke Ete@
1.	Jesus, eti Ekpemeron, @Ama ekpri eyenowon;@K’ikpanesit k’otim edok @Mmo ek’edide kpa nsek.@@2.	Afo, Obon, eteme nnyin @Se nnyin inamde mi mfin; @Ntre ida eyen idi, @Ino Fi ke ufok emi. @@3.	O Jesus, nnyin ibene Fi, @Anam eyen emi edi @Eyen  ufok Fo, mi k’ison. @Eyen ufok Fo ko k’enyon.@@4.	Yak Edisana Spirit Fo @Ekpep enye eti ido;@Ama ibet Afo’node, @Y’usun akpanik nde.@@5.	Enye ama akpa k’uyen, @K’ima Fo, di don esit nnyin;@Enye ama ebigi mi, @Yak eny’osuk adiana Fi.@
1.	Spirit akwa Abasi nnyin, @Di, yet owo k’ukpon, @Emi odoride idem @Ke Jesus Christ Obon. @@2.	Spirit mfon, di kabade @Enye k’esit y’uwem, @Man enye adiana Christ,@Ata Iberedem.@ @3.	Nam enye, O Jehovah nnyin, @K’akpaniko edi @Eyen Fo k’obufa uwem, @Ye erifehe Fi.@@4.	Nam enye adianare @Okpon nkan’ ido; @Kpan enye ekpesin idem @K’utom ukpono Fo.@@5.	Kunyun uyak enye, Obon, @Anam nkpo emi @Edibiatde Fi uyo.@Kuyak esuene Fi.@@6.	Nyun yak eber’esit y’Afo @Akwa Iberedem; @Man enye okposim ubon @Ye anyanya uwem.@
1.	Se eti Andikpem’ eron, @Ekpem’ Israel Esie; @S’Enye okot ndito eron @Esin k’ubok Esie@@2.	Enye ete yak mmo edi, @Kusak idaha mmo; @N’nta’ eridion ork emi, @Obon Jesus ‘kedi.@@3.	Imemen mmo y’ubok ekom, @Inim Fi ke iso; @Idi okuo y’esit ekom, @Yak mmo edi Okuo.@
1.	Edima Jesus, ida, @Isobo ndinam uyo Fo. @Eyen emi k’uyo Fo, @Ida isok Fi k’idiono; @Nte enye edi Okuo;@Uto emi enam heaven.@@2.	Mmodo itienede Fi, @Bo unwono nnyin, da enye, @Yak ikut ubon Fo mi; @Ndien ke mbom nam enye@Edi eyen Fo  ke nsinsi;@Okuo k’ison, Okuo nsinsi.@@3.	Nkpo  uto esit nnyin, @K’emi ana do k’esit Fo. @Nam mmum nnyin osim enyon; @No eridion Fo ekese. @Wet enyin inode k’emi, @Wet enye ken wed uwem@
1.	Ete, bok ndito nnyin;@S’ererimbot akamade, ekim, @Ke  idak mfut mba  ubon  Fo @Kpeme mmo, Afo Andino uwem. @@2.	Ete, sana kpere, @Sono wana k’ubok Fo, kama mmo; @Mbok, fat ndito nnyin dian idem,  @Ndik ererimbot okuno unan.@@3.	Dip mmo mbok, tim dip; @Dip, kpeme ke ifure ye emem;@Sio ke idiok ye ndudue, @Y’idomo, ye iton obukidem.@@4.	Kama mmo esana, 	@Esana ke idomo ererimbot, @Man ke edisana mbana, mmo @Ekpeduk ye nnyin k’idara ke enyon.@
1.	Nte iko Fo, Obon mi, @Etemede, ndi @Ke erinim ido emi; @Nti, nkpono Fi.@@2.	Uyo ye cup emi, Obon, @Ewut mkpa oro, @Afo akpade ndifak@Kpa nnyin, udeme Fo.@@3.	Nte nkeme, O Obon, @Nkeme ndifre?@Ukut Fo ke Gethsemane, @Ukut Fo ekese?@@4.	Ndien k’ini nkutde Fi @Akpa ke Calvary, @O Andinyana ye Obon, @Nti, nkere Fi. @@5.	Ke kpukpru ubiak ye mfon, @Nyeti Fi O Obon;@Ke ofuri uwem mi mi nyeti, @Nnyun ntoro Fi eti.@@6.	K;ini mkpa ekperede, @Ndik anamde mi, @K’akwa ukpono Fo k’enyon, @Mbok, Obon, ti mi!@
1.	K’emi o Ete, ke ikerede@Ibana ima ekedepde nnyin; @K’emi inyene Jesus k’iso Fo, @Ndikpe Fi ubok nno nnyin mi; @Emi awad’ Idem Esie k’eto, @Nt’uwa kiet emi enemde Fi@@2.	Se, O ete se Jesus Christ Obon, @Ndien se nnyin mi, nte idu k’Enye. @Kuse nte idade mm’eno Fo @Idu uwem emi midotke Fi. @K’ufot idiok-nkpo nnyin ye utip mmo, @Inim Jesus ye mkpa esie nno nnyin.@@3.	K’abana kpukpru emi imade, @Ida mmo idi k’emi k’iso Fo. @Da  mmo  sin k’idak mba emem  Fo; @Ke ido ererimbot nam esana;@Nyun no mmo odudu ndikan idiok.@@4.	Da nnyin kpere Idem Fo, O Ete, @Andinyana emi amade  nnyin.@K’idiad’udia Afo onode mi, @Sin nnyin inam k’usun  enemde  Fi. @K’utom Fo nam Idara ndinam;@Kuyak ikpon Fi ke nsinsi.@
1.	Obon, mmokut Fi mi iso y’iso;@Nkpotuk mm’nkpo enyin nnyin mikwe; @K’okposon ubok, mmomum mfon Fo, @Nnyun mberi mmem-idem mi ke Ete.@@2.	Mi ke ndita uyo Abasi mi, @Mi ke ndinwon wine heaven ye Enye, @Mi ken yak kpukpru mbiomo mi, @Nnyun nse Fi nte Andinyana mi@@3.	Edi ini usoro ye ikwo, @Emebri okpokoro eno mi, @K’ekpri ini nnyenede y’Afo, @Anam nnyom ndidiana Fi ofuri.@@4.	Usoro ke edisosop ebe, @Edi ima Fo eyeka iso;@Afo mi, k’usoro  okurede, @Out-ekon  y’utin edi Afo.@@5.	Nnyeneke unwam efen k’ison, @Nnyomke nko, ke midige Afo;@K’akpaniko, emekem mi Obon, @Odudu mi odu k’odudu Fo@@6.	Mmodiok edi Afo ‘menen, Obon, @Iyip Fo eyet mi nsana mma; @Uwem Fo, Obon, ono mi unen,@Edi ewura mi, y’uboho, y’emem.@@7.	Usoro k’ison anam nnyin iti, @Usoro emi edidud’ enyon;@Idaresit nnyin eyekpon k’enyon,@Iditied’ ntem ye Christ Obon.@
1.	Ekedi k’okoneyo  oro @Etapde Jesus, ke ini @Enye ‘koyomde ndika @Ke ndutuho ye mkpa.@@2.	Enye ada uyo, onyun@Okom Ete k’enyon, obun, @Ndien ono mbot oro  @Etiede k’okpokoro.@@3.	Odoho mmo,  ete, uyo @Edi ikpohidem Imo @Obunode ono owo, @K’abana mm’idioknkpo mmo.@@4.	Ke mmo ema ‘keta ema, @Jesus akada cup nko;@Enye onyun okom Obon, @Ete odude ke enyon. @@5.	Ndien odoho  mmo, ete, @Se iyip Imo oduohode, @Kpan ekpedahado eno @Owo, ke mm’idioknkpo-mmo.@@6.	Ido emi eye  odu, @K’ufok Imo tutu idi;@Enim, man mbufo eti @Mkpa ye ndutuho Imo.@
1.	Ndotke, Obon, se Afo @Ekpetienede; @Edi iko Fo kierakiet @Edi se nnyomde.@@2.	Ndotke, Obon, s’ukpon mi @Iduh eti  uwem;@Iko Fo kiet eyeno mi @Ata nson-idem.@@3.	Ndotke, edi Obon mi @Ndifanake Fi;@Ama afak, onyun osio @Mi, k’mkpa ye ke udi.@@4.	Bok mi ke udia Fo, Obon, @O Obon wara di; @Nyun yak ima Fo y’odudu@Oyoho esit mi@
1.	Jesus, di bem nnyin iso, @Tie ke okpokoro, @Bak nnyin ye ata Uyo.@@2.	K’in’ inwande wine ima, @Imeti akwa ima;@Kuyak ikpon Fi aba.@@3.	Imeti ini oro @Okokonode k’eto; @Yak ino Fi itoro@@4.	Iyip oro oduokde, @Eyet kpukpru ndudue @Emi nnyin ikanamde.@@5.	Eyen-eron Abasi, @Nam kpukpru ikot Fo mi, @Emek nditiene Fi.@@6.	Ndien k’eyetde nnyin ema @K’iyip Christ akwa uwa, @K’iso Esie iyeda.@
1.	K’okpokoro  Fo, O Obon; @Nnyin ikokut utibe mfon; @Ata akwa ima, emi @Anamde nnyin itie mi@@2.	Nnyin ikokut mi, ke enyin, @Ima Afo amade nnyin; @Ima oro okpon k’ison, @Awak eti-eti k’enyon. @@3.	Mbon ison, ye mbon enyon, @Ekem uyo, ekom Obon; @Ufon oro okpon akan @Jesus ofonde ye mm’ufan.@@4.	Mma nnyene esit ekese, @Mmo kpukpru ekpenyene Fi;@Mma nnyene uyo ediwak, @Mmo ekpetoro Andifak.@
1.	Obon emi odokde ke enyon, @Suhore di k’usoro nnyin mfin;@Afo, di tie k’ibuot okpokoro, @O wut nnyin Idem Fo k’uyo ye wine. @@2.	Ubet emi  edi nt’ubet enyon, @Obon etie k’okpokoro, odion, @Obun uyo, ono nt’ikpohidem; @Ndito Fo ebo ke mbuotidem.@@3.	Nnyin ek’itiede k’usoro mi, @Idi ufok Abasi kiet k’Obon; @Ibuana nkpo ye kpukpru mmo oro @Eduokd’ odudu ke nsinsi idun.@@4.	Nnyin idi kiet k’ibuanade  y’Afo, @Emi edide Andinyana nnyin;@Mbok, tat nnyin enyin man nnyin ikut@Inyun ifiok Fi k’eribun uyo.@
1.	Jesus idaresit ukpon, @Idim Uwem, Unwan’ owo, @Nam nnyin iyom kpa Fi ikpon, @Isua nkpo ison nko.@@2.	Afo osuk  ekpere nnyin, @Ke nnyin iyomde Fi oson; @Suk kpere nnyin, ete, mfin, @Ke nnyin itide mkpa Obon.@@3.	Itabi Fi, Uyo uwem, @Emi edid’udia ukpon, @Afo edi ukem-ukem @Eti mmon nno nsat-iton.@@4.	Ido Fo,  O Obon uwem, @Odon nnyin mi eti-eti @Ke nnyin ibonode ntem, @Nam ifiok Fi ofuri-ofuri@@5.	O Jesus, di ‘didun ye nnyin, @Man ido Fo oson ada,@Tutu unwana edisuan @Ekim idiok-nkpo nnyin ama@
1.	Emebri okpokoro Fo, Obon?@Cup ima Fo oyoho oduoi?@Do, ndien, yak kpukpru ndito Fo@Ebono man ekop eridion.@@2.	Se, edisana usoro, emi @Jesus, k’obuk y’iyip Esie ono;@Etim edion kpukpru owo @Emi ediad’ enyun enwonde.@@3.	Yak nnyin  ibono k’mbenidem, @K’eridomo idem nnyin k’esit;@Man k’ikponde okpokoro @Iyesana ika kiet y’Obon.@@4.	O yak ikpono okpokoro Fo, @Inyun ibono k’uwak, y’idara;@Man s’inamde k’ufok Fo mi. @Iyenam k’iso Fo ko k’enyon.@
1.	Ndito Mi, nkpo akak mbufo, @Utom oson, idem emem eti; @Eduok odudu k’ebiet emi, @Tutu mbufo ekop nsonidem.@@2.	Mbufo  edi ekpon nkpo ison, @Ekere nkpo ete mbufo k’enyon;@Etiene Mi eduk k’ufok akam, @Ndien kpukpru mbufo ‘yekop inem.@@3.	Edi etin nno Mi kpukpru nkpo @Emi eworode mbufo k’usun; @Ami mmofiok ubiak, ye mm’utom@Mbufo enamd’ nko mmon-eyet. @@4.	Ewaha edi ke ebiet emi, @Usun oyom, eduok odudu mi;@Mbufo ‘yeta uyo, enyun enwon @Wine, k’emi ke okpokoro Obon.@
1.	Ete  ye Andibot nnyin, @Afo k’eritono @Akadian ke ima Fo @Uwem iba ken do, @Mfin se ndito Fo, @Dion mmo kpa ntre, @No mmo ima k’ufok mmo @Y’ata inemesit.@@2.	O eti Andinyana, @Emi ke Galilee @Okonode k’ima Fo @Edaresit eti.@Mbok dion ikot Fo mi @Y’eno etode heaven, @Nyun kpep mmo ndikam Fi @Andino kpukpru nkpo.@@3.	Eti Spirit Abasi @Emi asanade, @Duok ibifik Fo, sin mmo, @Y’ima Fo k’esit mmo, @O kpeme mmo kpukpr’ ini @Mbak mmo ekudue;@Nyun teme mmo k’usun Fo, @K’akwa odudu Fo.@@4.	Midige Afo obop @Ufok idisonke;@Midige Afo odion @Uwem idinemke. @Mm’esit  ediande k’Afo @Idianaked’aba;@Edi ata ima.@
1.	Ata  Ima, ayanade  ifiok  nnyin, @Se, imeton edon ibene Fi, @Nam ikot Fo iba emi edi kiet,@No mmo ata ima ke nsinsi.@@2.	Ata Uwem, kam di Iberedem mmo, @Nam mmo enyen’ idorenyin k’Afo;@No mmo ukeme ndiyo ukut mmo, @Y’esit mbuotidem, ke ofuri uwem.@@3.	No mmo uwem emi ebinde mfuho;@No mmo ima emi akpande enwan;@Tutu esim k’ata utituwem mmo, @Kpukpru idomo nam mmo ekakan.@
1.	Jesus, emi ayarade@Ubon ye ima Fo, @Ke Cana koke Galilee, @Ke udia ndo.@@2.	Mbok nam eridion Fo ‘sim @Ebe ye nwan emi;@K’Afo mmo idige iba, @Eyedi kiet ke emi.@@3.	Nam mmo ndien etim enim @Eti ido ndo, @Nte Afo etemede, @Enim k’akpaniko.@@4.	Nam mmo etie ke ima. @Kpukpru usen uwem,@Afo onode mmo k’ison. @Yak mmo ekut unen.@@5.	Dion mmo  k’idem, ye ke ukpon, @K’ufok, ye ke inwan;@Ini nkpo ofonde, ye @Ini afanikon.@@6.	K’ini Afo  okotde mmo @Ekpon nkpo k’ison, @Yak idorenyin mmo osu, @K’mfon Fo, ke enyon.@@7.	Yak  mmo esobo@Mkpa mibaha@Eke ata ndaresit @Minyun ikureke@
1.	Se Jesus Obon nnyin amaka ndo, @Ke Cana okpono Esiemo.@Ido emi enye etemede nnyin, @Toto ke eritono osim ke mfin@@2.	K’usen  oro Enye ye mbet ekeka@Odion mme ufan Esie do ke ima.@Yak Enye k’akwa mfon Esie mi @Odion mm’ ufan k’erinam ndo emi@@3.	Obon nnyin anam se ofonde, ye mmo @Etienede enye, k’utom ye k’iko. @Okop se anamde mmo, ye ke ini @Idaresit, enye adara eti.@@4.	Nam mm’ufan nnyin emi ediande idem, @Eti se enwonode kiet ye eken; @Man emem Fo odu ke ufok mmo k’ison, @Man Afo okpono mmo idun ke enyon.@
1.	Ufok oro emade Fi ke Ufan @Ye Andinyana, emenem akan;@K’out isen, edi Afo k’edara, @Afo ke mmo ekpono ke ima.@@2.	Eti ufok, esit iba ediana @Oto kiet, ke mbuotidem y’ima; @Kpa mkpa ikpon edibahare mmo, @Edi ibiatke ebuana oro.@@3.	Eti  ufok, ebiet ekpep ndito @Ediono Abasi Ete mmo @Nte Ufan; mmo emebene idem @K’ukpeme Fo ye ke item uwem.@4.	Eti ufok, emi enamde utom @Ekededi eno Abasi Ibom;@Tutu ekpri utom akabar’ edi @Se ofonde ama k’enyin Obon.@@5.	Eti  ufok, emi mifreke Obon @Ke idara, okponde okposon; @Eti ufok, k’ubiak odude k’ufot,@Ebine Jesus nt’Akwa Oku.@@6.	Ke akpatre, k’utom edikurede, @Y’Afo k’enyon nnyin idisobode;@K’ebiet emi Afo okodokde aka, @Nsinsi ebiet emem y’ima@
1.	Se nnyin imen ikwo nnyin mi, @Obon, itoro Fi @K’mfon Fo Afo omono @Nnyin, kpa ikot Fo mi. @@2.	Afo, akwa ete nnyin mi, @Abasi Ibom k’enyon, @Ekere se ofonde ye @Kpukpru owo k’ison.@@3.	Afo onyun ono  iko @Etemede ido @Emi ofonde ye owo, @Ye ke ukpono Fo.@@4.	Yak nnyin itetiene Fi, @Ke ikwo ye ke akam, @Ete, man Afo okpodion @Se nnyin mi inanam.@@5.	Dion mm’ufan nnyin k’erinam @Ido Fo ken do; @Nam mmo ediana kiet, k’esit @K’ata akpaniko.@@6.	Nyun yak ufon Fo, O Ete,@Odoro mmo k’idem;@K’ofuri usun esanade @Nam mmo etiene Fi.@
1.	Abasi Bethel, k’ubok Fo @Obokde ikot Fo mi, @Onyun etemede k’usun, @K’ofuri uwem mmo mi. @@2.	Inim  unwono y’akam nnyin@K’iso ebekpo Fo, @Abasi mm’ete, ye eke nnyin, @Ye mbon ini iso.@@3.	Tim kpeme ikpat  isan nnyin, @Ke usun uwem, mbok;@No nnyin udia k’usen k’usen@Nt’edikemde nnyin. @@4.	Tat mba Fo fuk nnyin Obon @Man ikuyo aba;@Ndien k’ufok Fo mm’ukpon nnyin @Eyedat esit eti!@@5.	Yak uto  eridion emi @Oto Fi ke ubok; @Afo edi Abasi nnyin, @Kop akam nnyin mbok.@
1.	Teme mi akwa Jehovah, @Ke nsanade k’ison;@Afo omokpon akaha, @Ke ubok Fo, kpeme mi. @Andinyana,@Di out mi y’odudu. @@2.	Idim mmon, O nam asiaha, @Nsinsi mmon uwem.@Yak ubok Fo, O Abasi, @Eteme nnyin k’ison nnyin, @Uyo heaven, @Bok nnyin mi ison emi @@3.	O bem nnyin iso, Abasi, @Kan kpukpru mm’asua nno nnyin.@O teme nyun kpeme nnyin mi, @Tutu ke enyon ida @Ke iso Fo, @Ke idaresit eti@
1.	O Ete, bem mi iso, @Kpukpru ini k’usun Fo; @Kpep mi, nim k’ifure, @No mi ima Fo, Ete.@@2.	K’ini ndik, no  mi uko, @Nam mi nkop odudu Fo; @Kpeme mi, nim k’ifure, @No mi ima Fo, Ete.@@3.	K’ini ndude k’idomo, @Kpan mi O Ete, nkuduo;@Ye k’ini ndud’ ikpon, @Mum mi k’ubok Fo, Obon. @@4.	K’ini ndude k’idara,@Kuyak mi mfre Obon, @Em’anamde  kpukpr’ ini,@Ima Esie osim mi.@@5.	Du k’esit mi, O Obon, @Man nkpetiene Fi k’ison;@K’akpatre nyebine Fi, @K’mfon Fo, ke nsinsi@
1.	Teme nnyin Abasi, k’usun, @Oyobio inyan uwem;@Kpeme, teme, nim nyun bok nnyin, @Afo ikpon emekem.@Imenyene kpukpru ufon@K’Abasi edi Ete nnyin.@@2.	Andinyana,dahado mbok, @Uwem nnyin omofiok;@Emebem iso odu mi, @Onyun okut mm’idiok; @Ama obo kpukpru ukut@Y’esuene k’ibuot nnyin.@@3.	Spirit Abasi, suhore, @Di no nnyin inemesit;@Nam ima kpukpru owo mi, @No ata idaresit, @Bok nnyin, dahado, nyun teme, @Yak emem Fo ‘du ye nnyin. @
1.	Jesus be iso, @Iyekan k’Afo;@Okposuk usun mifonke, @Afo ke nnyin iditiene; @Da nnyin sok Ete, @K’obio Esie.@@2.	K’usun mifonke, @K’asua ewakde, @Ku yak esit ndik akan nnyin, @Ku yak ikpon idorenyin;@Nnyin ibe k’idiok,@Isim ke ufok. @3.	K’iyomde unwam, @Ke ini ukut, @K’ini idomo efikde, @Obon no nnyin anyan ime;@Nam iker’ ebiet @Idorenyin nnyin.@@4.	Jesus, be iso, @Iyekan k’Afo;@Teme nnyin, Eyen abasi,@Nwam nnyin, kama nnyin k’ubok Fo, @Tutu nnyin isim @K’ison Ete nnyin.@
1.	Teme nnyin, O Ete, k’unsun emem,@K’Afo mutemeke nnyin iyeyo;@Eyikhe y’ukut emem nnyin idem, @Teme nnyin k’enyin Christ, ata Uwem.@@2.	Teme nnyin ke usun akpaniko, @Munyanake nnyin inyene ndidue;@Ini uyen amabiara k’idiok; @Idorenyin ke usun iduhe.@@3.	Teme nnyin, O Ete k’usun unen,@Idi nnan k’isanade ikpon; @K’okoneyo, ibe nte nditen, @K’Afo ikpon ke nnyin ikut ufon.@@4.	Da nnyin ka k’obio nduok odudu, @Yak usun odiok nte ododiok.@K’idaresit y’ukut, kpeme tutu @Uwem nnyin ke Afo ofon eti.@
1.	Oudim mbon ison, @Esan eka iso, @Ye Jesus, nte Ufan @Ye Ibuot mbufo.@@2.	Edat esit ke utom, @Christ akanam ntre;@Eyom owo ‘no Jesus, @Emi ‘yenem enye, @@3.	Cross Jesus okobiomde, @Ekenyene mbufo; @Anyanya ayarare, @Eke mbufo nko.@@4.	Mbuotidem ye ima; @K’eda ekut enye;@Idorenyin ke nnama @Onode eridion.@@5.	Idomo ye mfuho @Mbufo ekutde mi, @Ukut ye ndutuho @Em’mbufo esuade@@6.	Mmo edi nkpo uto, @Emi osond’ nko; @Edi eberi eke @Osimd’ idun enyon. @@7.	Enam mbufo esana @Ekper’ Obon Jesus, @Eda mbufo esim ko @Ke obio unwana.@@8.	O udim mbon ison @Ese Jesus Obon; @Utip mbufo eyekan @Kpukpru afanikon.@
1.	K’ima Andinyana y’ Ete @Nkpo‘yefon. @Ima Esie ikureke, @Kpukpru ofon, @Iyip Esie amafak nnyin, @Mfon Esie emekem nnyin, @Ubok Esie ofofuk nnyin, @Edifofon. @@2.	Nnyin iyebe ke idomo, @Edifofon. @Uboho nnyin omoyoho, @Kpukpru ofon. @Iyedara ke Abasi, @Ke Christ iyeforo eti, @K’edisana k’item Spirit, @Edifofon. @@3.	Ini iso eyeyama, @Edifofon. @K’ukut, iyekwo isana, @Kpukpru ofon. @K’ima Ete, ibuot idem, @Jesus eyebok nnyin k’uwem; @K’idikpade, mm eke uwem, @Kpukpru ofon.@
1.	Ke okoneyo mfuho, @Se ikot Obon k’ison; @Ikwo idorenyin k’ekwo, @Nte ekade k’enyon.@@2.	Usun ikimke ino mmo, @Akwa unwana k’sio; @Ufan omum ufan k’ubok, @K’ebede k’okoneyo.@@3.	Iyip Jesus Christ Obon nnyin, @Amafak ikot Esie, @Ebin ekim idiok nkpo @K’esit ye k’usun efep. @@4.	Se mmo eyomde edi kiet; @Edi kiet k’esit nde;@Kiet k’enwan ye k’ndutuho, @Kiet k’usun ison Ete.@@5.	Kiet k’inemesit y’idara, @Ke idun nsinsi, @Ke ebiet idisobode, @Ye k’akwa ima Ete@
1.	Wut mi usun, Afo Akwa ima; @Nyun da mi nka. @Eyo okut usun oyom eti, @O da mi nka. @Mum mi ubok, nnyomke ndikut @Usun iso; da mi ikpat k’ikpat. @@2.	K’ini uyen, ami nkoyomke Fi@Ke uwem mi. @Mbre, ye ubon okodon mi et, @K’ini oro. @Ima mbre y’ubon iyakke mi @Nkere Fi, \mbok kuti oro. @@3.	K’anyan ini Afo ododion mi, @Suk kama mi @Tutu mbe idiok usun emi @Nsim idun; @K’usiere ko ami nyekut mm’ufan @Ebemde mi iso eduk ubon. @
1.	Mmum mi ubok idem emem eti-eti, @Ndik usun iyakke nka ikpon; @Mum mi ubok ndien O Andinyana, @Ami ndifeheke ndik aba. @@2.	Di kpere mi, Obon, nyun mum mi ubok, @Di, kpere mi, Obon mi ye Ufan, @Mum mi ubok, mbak k’ini nkade @K’idem m’ ikpon, ami nkpedue usun.@@3.	Mum mi ubok, usun okim eti’ti @K’Afo muduhe, Unwana y’Uwem; @Edi ke mbuotidem k’nkutd’ ubon Fo, @Nyetoro Fi ata eti-eti. @@4.	Mum mi ubok, ndien mkpa ekpere, @Nsana k’idem mi ke inyan oro, @Nam mmon akpa etie sun k’iso mi, @Da mi k’Idem Fo nim k’nkan Fo do@
1.	Ison emi eyede odu, @Nnyin ikut enye k’mbuotidem. @Idun k’ebet ono nnyin kpukpru@Ek’etiened’ Obon nnyin k’uwem.@@K’ediye . . . ebiet…@Iyesobo ye kpukpru mm’ufan.@@2.	Iyekwo k’ediye ‘biet oro, @Ikwo eke mm’angel k’enyon. @Ndutuho ididuhe do, @Ke ata nduok-odudu Obon.@@3.	Iyetoro ete nnyin ikaha, @Ke kpukpru nkpo mfon Esie.@Iyekom Enye k’utib’ima, @Ek’anamde iyire Enye.@
1.	K’ererimbot ama ‘be, @Ke eyo okut ama, @K’idida ye Christ ke ubon, @K’eribuk mbuk uwem, @@Do, Obon k’ami ndifiok @Oruk ima Fo ye ami.@@2.	K’ndade k’iso Fo do @Ke edisana ofon Fo, @K’nkutde ata mbiet Fo, @Nnyun mma Fi y’ eti esit, @@Do, Obon k’ami ndifiok @Oruk ima Fo ye ami.@@3.	K’nkopde itor’ enyon, @Nte mbuma ke uton, @Nt’ mbufut mmon okposon, @Edi enenem akan, @@Do, Obon k’ami ndifiok @Oruk ima Fo ye ami.@@4.	Kpa k’ison mi, O Obon, @Yak mbo akwa mfon;@K’erifen yak nkop inem; @Ke Spirit ya’ mbo unwam; @Ntre k’ison, nam mi mfiok @Oruk ima Fo ye ami@
1.	Andinam utom, k’emi, @Okure utom esie;@K’emi enye emedi @Ke esuk ndibehe @@Ete, owo Fo, ikpon mi @K’eride idap k’ubok Fo.@@2.	Eyet ididuhe do, @@3.	Ye ndibe-ndibe nkpo; @Esede Cross Obon uwem, @Eyekut ima Esie, @Ke obio ata emem.@@4.	Ntan k’afiak ken tan, @Ete omonim mbet, @Iyefiak ikut ufan @Ke akwa usen eriset@
1.	Ekim y’ okoneyo, @Ke heaven iduhe do; @K’utom, owo ikpaha mba, @Utom edi ima. @@2.	Ukut ye mfuho, @Iduhe do nko; @Ema emen nkpo ukut @Efep, k’ebiet oro.@@3.	Idiok-nkpo iduhe @K’esit obio oro; @Ofonidem ye esit mmo @Esana nte snow.  @@4.	Mkpa iduhe do, @Ye mbon obio oro; @Mmo edudu  ke nsinsi, @Ikpah’ aba nko.  @@5.	Jesus Obon, kpeme, @Teme nnyin k’ifure, @Tutu ekim ye mfuho, @Ye idiok ebe.@
1.	Ison odu enemd’ eti, @Idun ntii owo, @Eyo ada ke nsinsi, @Ubiak iduhe do. @@2.	 Idim esie idisatke, @Mm’ikon ikeneke;@Mkpa abahare enye@Ye idun nnyin emi.@@3.	Eti anwa k’edem inyan, @Ye awawa mbiet; @Kpa nte ke obio Canaan @Y’akpa Jordan k’ufot. @@4.	Uwak owo esan’ eka @Ke mben inyan emi, @Esim do, mmo etuak eda, @Eyik eti-eti.@@5.	Nte nnyin ikeme ndimen @Eyihe nnyin nduok, @Man ikut canaan, ke enyin @Unwana ye ifiok.@@6.	Nte nnyin ikeme ndidok@K’obot Moses, ida, @Nnyin ikpenyeneke ndik @Aba, ke mben akpa.@
1.	Jerusalem ed’ obio @Emi ediond’ eti, @Ke mmon-eba ye aran @Mei eninede; @Mfiokke, O mfiokke @Inem odude do, @Ye akamba ukpono @Ebede idomo. @@2.	Mm’ufok obio ke Zion @Eyoho ye ikwo, @Ye ndisana angel @Y’ekese ufan mmo, @Eyen Edidem mmo ‘du @Ye mmo, kpukpru ini, @Anwa obio oro, @Edi ata uyai.@@3.	Ebekpo David mmodo, @Ikwe s’ananade, @Uyom ikwo y’usoro @Edi se ekopde; @Koro mmo ye Obon mmo @Ema ekan k’ekon, @Ndien mmo esesine @Ofon idem ubon.@@4.	Eti, edinem obio@Ikot Abasi Ibom; @Eti edinem obio @Enyene mm’andiyom. @Jesus, ke mbom O da nnyin, @Ka ke nduok-odudu, @Man y’Ete, y’Eti Spirit,@K’emem, nnyin ikpodu.@
1.	Se, Ami ndi eriset @Y’uwem; owo emi @Onimde Mi k’akpaniko, @Akakan mkpa y’udi.@@2.	Anie etin iko emi, @Akwa iko k’akpan?@Anie k’ata nson-ubok, @Ekeme ndinam?@@3.	Jesus, eyen Abasi Ibom, @Etin iko ntre, @K’nson-uyo, onyun anam@Nte odohode.@@4.	Edi k’out mm’ufan emi @Ekade  k’udi do, @Sese, Enye atua eyet, @Okop mfuho mmo.@@5.	Ndien okot ufan emi @Anade ke mkpa, @Ete, oworo ke udi @Okudu do aba.@@6.	Eyak nnyin mi idat esit @Ke erikop, ete, @Jesus ama akan mkpa, @Ama akan udi.@
1.	Asana didie mbon oro @Eda k’afia ofon, @K’usun ewe ke mmo esim@Ebiet oro k’enyon?@K’uwem k’ison eyet ofon @K’iyip Eyen-eron; @Mmo ekebo afanikon, @Ndien esim enyon.@@2.	Ekama ndak eyop k’ubok, @Ekom Abasi Ibom. @Obion  ye nsat-iton ison@Inamke mmo aba.@Eyen-eron ke ebekpo @Akara mmo kima, @Obok mmo ke udia enyon, @Ukut y’ubiak ebe.@
1.	Kabana mmo emi ebede efep, @Mm’ntiense mi k’ison k’iso owo, @Enyin Fo Jesus, mmo ekpono Fi@			Alleluia!@@2.	Afo akama mmo k’odudu Fo, @Afo Etubom mmo k’out enwan, @Ye ekim, ye afanikon k’ison. @			Alleluia!@@3.	O yak  ikot Fo ek’odude mi, @Enwan nte mmo ke nkan’ ini, @Emi ebode anyanya uwem.@			Alleluia!@@4.	Edi sese! Obufa usen k’edi, @Abuat ikot Abasi, ke usen@Emi eyede ofofon eti. @			Alleluia!@@5.	Ndien oto ofuri ererimbot mi, @Mbon isan k’usun ewak eti; @Ekwo ikwo enyun etoro Fi.@			Alleluia!@
1.	Idap oro otim ofon @Owo eded ke Obon; @Okpon afanikon k’ison, @Onyun edemede k’enyon. @@2.	Idap oro okpon emem;@Satan y’ata mm’asua efen @Itimekede mmo emi @Ke Jesus edede k’emi. @@3.	Idap oro akan mkpa, @Onyun akan ndik ama; @Koro Jesus ama akpa @Obun eduat mkpa ama.@@4.	Idap oro enem eti, @K’esen idut, k’edem emi;@Mkpa owo mbuotidem @Ke Jesus, eyedi uwem.@@5.	Jesus nam mi ndiana Fi @K’ison mi ke ison emi. @Man ami nde idap oro @Nyun ndun k’ifure k’iso Fo.@
1.	Se!  utibe nkpo emi @Akpa enyon ebe; @Akpa ison y’inyan ibom @K’emi ibigike.@@2.	Se! obufa Jerusalem @Osohode, edi; @Obon akabade nkpo @Anam ofon eti.@@3.	Angel ek’etiende, @Ekwo k’ndaresit; @Owo okut idun Obon, @Idun inemesit.@@4.	Abasi, ke ubok mbom, @Etie ye owo; @Odun ye mmo, ikot Obon, @Enye, Abasi mmo.@@5.	Abasi, ke ubok mbom, @Eye okwohore @Enyin mmo mmon eyet, nte @Enye odohode.@@6.	Ukut, udono, ubiak, @Mmo idikwe aba; @Ididuhe idikwe aba; @Mkpa eye akpa.@@7.	O yak nnyin mi ida k’iso@Jesus, k’akwa ini @Ison y’inyan ema ebe, @Ye kpukpru nkpo mi.@@8.	Yak nnyin ke  ndaresit, @Ikop uyo Obon, @Okotde nnyin iduk uwem, @Idun y’ Enye k’enyon.@
1.	Akwa idaresit  k’enyon, @Ke mmo enyenede, @Emi esanade  k’usun, @Obon etemede.@@2.	Emi enyun eyerede@K’iyip akwa Uwa,@Emi edide Christ, man mmo @Etim ofon ema. @@3.	K’ata eti idut, emi @Jesus onode mmo, @Ikwe nkpo ndomo kiet @Mifonke ye owo.@@4.	Ukut idukke ebiet, @Ikwe iyaresit;@Nkpo idibiakke  mmo, @K’ata idaresit.@@5.	Bion ididonke mmo nko, @Iton mmo isatke @Edara ke uwem mmo do @Abasi onono.@@6.	Udono, ubiak mkpa, @Ididuhe nko; @Jesus ono uwem ama @Mikureke mmo do. @@7.	Enye k’out mmo ododun, @Anam ekut eti @Inemesit y’idaresit, @Y’Enye kpukpruini.@@8.	Mbok, Abasi, nam nnyin mi @Isin idem eti @Ke iko Fo, man nnyin ika @Eti idut emi.@
1.	Afo, O ukpon mi kop @Eti edinem otop, @Jesus k’eneme y’afo, @Ete, mme k’ama Imo?@@2.	Ami nkanyana fi, @Ke kpukpru idiok ini, @Nkosio fi ke ekim, @Nkemen k’unwana nnim.@@3.	Eka  ekeme ndifre@Edema eyen esie; @Ami ndifreke fi, @K’emi ye kpukpru ini.@@4.	Ima Mi ‘dikpuhoke, @Okon, otuno ebe; @Inyenek’ ekom urua; @K’odudu-akan mkpa.@@5.	Nyesop mfiak ndi k’ubon, @K’utom mfon okurede; @K’ebekpo ‘yetie  y’Ami, @K’afo edimade mi.@@6.	Se  nsemede, edi, @Ima mi ikponk’eti;@Mmama, nnyun ntoro Fi, @Nwam mi mma Fi nkan emi@
1.	Kiet odu emi odotde @Edema enyin Ufan; @Akan mmo oro edude @Ke ata eti iman; @Mmo ekutde  mfon Jesus, @Ekekop ata ima.@@2.	Anie k’out mm’ufan nnyin, @Okponyime ndikpa @Ndinyana nnyin mi? Edi @Jesus akakpa ama. @Se!  ata akwa mfon mi; @Se! nsinsi ima! @@3.	Ke ini Christ okodude @Ke ison nte owo, @Ufan idiok owo mi, @Edi enyin Esiemo. @K’eritie ke enyon ko, @Enye edi Christ, Obon. @@4.	Nam nnyin mi, mbok Abasi, @Nam ima Ufan emi; @Sin nnyin mi inam nkpo Fo, @Ndinem Enye eti; @Christ odot ata  itoro, @Christ edi ata Ufan@
1.	K’ebiet emi  ufok Obon@Odude, okon ke enyon, @Akwa Oku nnyin do ada, @K’mbiet nnyin ke akwa ima.@@2.	Enye emi k’ibuot owo @Akpade, ke mm’ukwan nkpo mmo, @K’enyon ododion anam, @Utom Iberedem ye Ufan. @@3.	Enye atat ubot, ono @Kpukpru oruk nti nkpo;@K’emi ono akwa mbom, @Onyun awak ata mfon. @@4.	Jesus okop kpukpru ini, @Nkpo anamde kpukpru nnyin mi, @Ke esit Esiemo ese @Nte nnyin mi iferede.@@5.	Mmodo  yak nnyin mi ke ison, @Idi uko k’iso Obon; @Man Enye akpadahado, @Onyun ono nti nkpo.@
1.	Buk mi utibe mbuk oro @Kabana nkpo enyon; @Kabana Andinyana, @Ima Esie y’ubon. @Tim nam iko anwana, @Anwana mi k’uton, @Edi koro ndide @Nte eyenowon.@@Buk mi utibe mbuk oro, @Buk mi utibe mbuk oro, @Buk mi utibe mbuk oro, @Kaban Christ Obon.@@2.	Tim nam iko anwana, @Man nkpokop kpukpru;@Kuyak mbuk Obon mi @Oworo ikpikpu.@Buk mi utibe mbuk oro, @Buk ediwak ini, @Kabana erinyana, @Y’uwem nsinsi.@@3.	Buk mi utibe mbuk oro, @K’ini afanikon, @K’ini iton inyene@Odonde mi k’ukpon.@Ke nnanenyin  y’ mfuho, @K’idomo mm eke mkpa, @Buk mi utibe mbuk oro, @Christ amanyan ama.@@4.	Buk mi  utibe mbuk oro, @K’ata usn-sun uyo;@Kufre ‘te k’ami ndi enye @Christ akakpade ‘no, @Buk mi utibe mbuk oro, @K’ini osimd’ini @Ami ndidade k’iso Obon@Christ Jesus, ko k’enyon.@
1.	Jesus, Utib’Edidem, @Andikan k’odudu, @Afo emenem ke uwem@Ono nnyin mi kpukpru@@2.	K’ini odukd’esit etie, @Iko Fo ayama, @Nkpo ison ekpon itie @Ono ata ima.@@3.	O Jesus, Unwana k’ison, @Idim uwem  y’ikan; @Inemesit k’ison y’enyon, @Afo okpon akan. @@4.	Nam kpukpru esit emek Fi, @Etoro Enyin Fo, @K’ediyom Fi, kpukpru ini, @Fyom eka iso.@@5.	Nam  edeme nnyin etoro@Fi, k’akwa ima Fo, @Kpep nnyin itie kpa nte Afo, @K’uwem nnyin mi ke ison.@
1.	Ekuyak esit mbufo @Etimere ntem;@Enim Abasi mbufo @Y’Ami, k’iberedem.@@2.	K’ufok ete mi ediwak @Itie do edu; @Nka man ndion ebiet-idun @Ono mbufo kpukpru.@@3.	Ke  ndionde ebiet emi @Ama, ke heaven  k’enyon, @Ami nyetiene  mbufo, @Nnyun nsio mbufo k’ison.@@4.	Man  nkponim k’idaresit @K’idaresit eti;@Kpan ke nsinsi mbufo @Ekpetie ye Ami.@@5.	Ami  ndi  Usun, @Y’ata Akpaniko, @Y’ata Uwem, emi mkpa @Misonke ndibo.@
1.	Jesus! Enyin  utibe @Ima, emi akande;@K’erikop enyin emi, @Iton edon ino Fi. @@2.	‘Jesus!’ Akakan enyin@Ono owo ke ison; @Ke unwono Esie @K’owo edikut Ete.@@3.	‘Jesus!’ Enyin ata mbom @Ke ofuri iso ison; @Emen ukut nnyin obiom @K’ikpoidem nte nnyin.@@4.	 ‘Jesus! Nkukur’ Enyin @Ke ofuri iso  ison, @Emi ikpon ekeme@K’idiok-nkpo nnyin osio.@@5.	‘Jesus! Enyin  utibe @Ima, emi akande;@Enyin emi,  O Obon, @K’ida iyom Fi k’ison.@
1.	Anan ye edurenan ena @K’ifure k’ufok eron;@Edi kiet ediyo nsan-nsan,@Okpson itie Obon;@Ediyo nsan-nsan k’obot,@Osop usun, asana k’ikot.@@2.	Mm’anan ye efurenan Foe mi@Nte mmo ikemke Fi?@Andikpeme  oboro,ete, ‘ Baba!@Okimma ama okpon Mi;@K’akpan usun odiok eti,@Edi mmon nka ndiyom enye!’@@3.	Mmo Enye afakda, baba kiet,@Ikofiokke idiok usun,@Y’ekim emi ofukde Enye@Nte Enye oyomde eron;@Okop eron k’ikot atua, @Aka okosio k’usun mkpa.@@4.	‘Ntoi iyip oto mmon, Obon,@Ek’atiamde usun ntem?@Oduo k’abana andidue@Kpan enye okpodu uwem.’@	‘Nso okokim Fi k’ubok Obon?@	‘Nkukim k’usun ek’nyomde eron.’@@5.	Uyo oworo ke ofuri obot@Oto ke itihere mmon,@Odok osim usun heaven,@‘Edara ! mmokut eron!’@Mme angel edara, esio mkpo,@“Obon omokut eron Esiemo!’@
1.	Se ererimbot akana@K’ukwankpo ye mkpa;@Usun uboho iduhe;@Ikwe mfon aba.@@2.	Eyen Abasi okokut@Nte inade ntem,@Ndiem k’akwa ima, Enye@Edi, ono uwen.@@3.	Enye akabade owo,@Onyun otim onim@Ibet Obon, ndien Enye@Akpa ke ibuot nnyin.@@4.	Yak kpukpru nkpo, ye owo,@Efiori ekwo@Ke esit kiet, ima Obon,@Ye Andinyana mmo.@
1.	Baba ufan nnyin ibietke Jesus,@Baba kiet, baba kiet.@Ufan efen idinyanake nnyin,@Baba kiet, baba kiet.@@	Jesus eyefiok usun nnyin,@	Eyekpeme tutu utit,@	 Baba ufan nnyin ibietke Jesus,@Baba kiet, baba kiet.@@2.	Baba ufan kiet ifonke nt’ Enye,@Baba kiet, baba kiet.@Baba efen inenke nt’Enye,@Baba kiet, baba kiet.@@3.	Ikponke nnyin ke ofuri nwem nnyin,@Ikponke, ikponke.@Kpukpru  usen Jesus ama nnyin,@Ama nnyin, Ama nnyin.@@4.	Otim itie ono nnyin ke heaven,@Ko ke heaven, ko ke heaven.@Jesus ‘yede nnyin aka ke heaven,@Ko ke heaven, ko ke heaven@
1.	Nda mmon thousand edeme,@Nkwo itor’ Ete;@Y’ukpono edidem k’enyon,@Y’akwa mfon Esie.@@2.	Andibok ye Abasi mi,@Onyun ono uwem;@Mbak nsuan ukpono Fo,@K’idut akpaimo.@@3.	Enyin Jesus akan ndik,@Onyun ono uwem ;@K’uton owo edi ikwo,@Ye nsonidem y’uwem.@@4.	Iyip esie asana mbon@Nkpokobi ayak;@Onyun efen idiok owo@Ke kpukpru idiok-nkpo.@@5.	Mme andikop uyo Esie@Enyen’ eti uwem;@Owo ukut ye mfuho@Onyunokut emem.@@6.	Kpukpru mbufo mm’inan ekop,@Etoro Abasi,@Ukpono ye ima Esie@Edu ke nsinsi.@
1.	Sese ! oruk ima, Obon @Amade ndino@Ete, nnyin mi idi mm’ufan@Ye ndito Imo.@@2.	Otim onim nnyin ke ufok@Enye akamade;@Ono nkpo k’ntarubok@Eke nnyin inanade.@@3.	Ekpeme nnyin k’uwen emi@Idude mi k’ison;@Eteme ke usun oro,@Ikade ke enyon@@4.	Mbak, Abasi, nam nnyin mi@Itetiene Fi,@K’uwen y’mkpa, man ikpokut@Inemesit eti.@
1.	Yak , ino Enye itoro@Ek’entenede Enye,@Emi akakande  Satan@Ke odudu Esie,@Man anyana@Kpukpru ek’enyimede.@@2.	O yak nnyin ikworo nkpo,@Mkposon nkpo emi,@Jesus Andinyana nnyin mi@Akakande, ke ini@Eny ikpon@Akakande Satan mi@@3.	Jesus tim nam nnyin isana,@Ye ke esit ye ido;@Sia Afo ama afak nnyin,@Man iwut ukpono Fo@K’erinam se@Afo omowuk k’uyo@
1.	Di, yak nnyin mi itoro Christ;@Ikwo akwa enyin@Jesus enyenede; ofon@Idara nditin.@@2.	Nnyin iditoro Utibe@K’iko ye ke utom,@Ye ke idem; Eyen Owo,@Eyen Abasi Ibom.@@3.	Itoro Ofiok-nkpo@Emi etemede@Owo eti usun  uwem,@Onyun ekpemede.@@4.	Itoro Fi, Abasi Ibom,@Osonde ke uko;@Anie ekeme Fi k’enyon,@Ye ke out owo?@@5.	Itoro Immanuel,@Abasi k’out nnyin;@Afo ekedi ke ison,@Odun k’enyon mfin.@@6.	Itoro  Fi, Obon Emem,@Akpande nnyin usau,@Utok, ekon, onyun ekpep@Kpukpru owo ima@
1.	Enyin Jesus enem eti, @K’uton owo oro @Onimde ke akpaniko @Ke ererimobot mi @@2.	Anam esit osuho, ke @Ini afanikon; @Anam udono okure, @Ebin ndik onyon.@@3.	Esit emi obunode, @Anam oson eti; @Onyun onim mmo ke enyon @Emi eferede.@@4.	Esit emi ofuhode, @Enyin Christ ododon; @Onyun osuk mme  mmo  oro @Eyatde mmo k’ukpon.@@5.	Eti Enyin! Odudu mi! @Am’mbuot idem k’esit. @Ekpeme mi k’ofuri uwem@Ke kpukpru ebiet.@@6.	Nkpo eke ami ‘yoyom @K’enyin oro mmbo; @Abasi ko k’enyon okop @K’mfon, onyun ono. @@7.	Jesus, Oruk mi ye Ufan, @Prophet, Oku, Obon, @Emi onimde mi k’uwem @Ekpemede k’ison. @@8.	Ke ofuri  esit mi, nnyom @Enyin Fo ndikwo; @Nnyom ubon Fo ndiwut @Owo akpaimo.@@9.	Idomo esit mi, Obon, @Emem eti-eti;@Ifiopesit mi mi onyun @Ebit; idotke Fi. @@10.	 Edi, ke ndikutde Fi, @Ke heaven, ko k’enyon, @Nyekwo itoro Fo eti, @Nnyun nno ata ubon.@
1.	Efri ukorowo, @Uyo idaresit; @Yak ekonodo ekop @Ke akpatre ison; @Oyoho isua Jubilee; @Yak mbufo enyon edi.@@2.	Etoro Christ, Obon, @Ata eyit nnyin mi@Ekworo ke ison, @Kpa mkpa Esie; @Oyoho isua Jubille; @Yak mbufo enyon edi.@@3.	Nnyin mi ina inyam @Ata udeme nnyin; @K’mfon Obon edi @Jesus ama ono. @Oyoho isua Jubilee; @Yak mbufo enyon edi. @@4.	Yak ifin hell edi, @Eboho ke mkpa, @Etie ke emem, @Ye Andinyana mmo. @Oyoho isua Jubilee; @Yak mbufo enyon edi.@@5.	Ekop ukorowo, @Iko ima Obon, @Edi, ese iso @Christ Andinyana nnyin. @Oyoho isua Jubilee;@Yak mbufo enyon edi.@ @6.	Jesus edi Oku, @Enye  ama akpa, @Man afak  kpukpru nnyin @Ono Abasi Ibom. @Oyoho isua Jubilee; @Yak mbufo enyon edi. @
1.	Ekop  ikwo idaresit @Emi nti ukpon @Ekwode, nditoro Christ, @E’eti idut k’enyon. @@2.	Akwa ubon eneyne Fi @Eyen Abasi Ibom; @Ukpono Fo, onyun akan; @Odudu Fo okpon.@@3.	Itoro ofuri ekondo @Onyun enyene Fi @Oto ima Fo kpukpru mmo @Ekut mfon eti. @@4.	Afo, O Jesus, afak nnyin @K’iyip Fo, O Obon, @Ito ke kpukpru obio, @Kpukpru idat k’ison.@@5.	Anam nnyin mi idi mbon @Abasi Ibom; onyun @Ono nnyin mi eti uwem, @Ye Afo ndidun. @@6.	Di  yak nnyin mi isin uyo, @K’ikwo nti ukpon, @Emi edade ke iso @Christ Jesus, ke enyon@
1.	Afo  edi eti Usun @Emi nnyin iyomde @K’Afo nnyin inyen’ ndibe @Ndien ikut Ete. @@2.	Afo edi Akapaniko @Onode ifiok; @Iko Fo ikpon ekeme @Ukpon nnyin ndibok. @@3.	Afo edi ata Uwem, @Ama akan mkpa, @Eke obuotd’ idem ye Afo, @Idikpaha mkpa aba.@@4.	Afo edi Usun y’Uwem, @Y’ofuri Akapaniko, @Wut nnyin usun, no nnyin item, @Uwem Fo yak Ibo.@
1.	Ukpon mi, kom Abasi Ibom; @Ye ofuri esit mi @Toro akwa enyin obon; @Dara eti-eti.@@2.	Ukpon mi, kom Abasi Fo;@Kufre nti eno, @Enye onode fi, ete, @Eto ke mfon Imo. @@3.	Kpukpru mm’ukwankpo, ke ima @Enye adahado;@Anam udono okure, @Ye ndutuho fo. @@4.	Enye onim fi ke uwem, @Osio fi ke mkpa `@Onyun odori fi eti @Mfon ye akwa ima @@5.	Enye inamke nnyin nte @Ido nnyin odotde, @Eke inamde Enye mi @Ke ekese ini.@
1.	Jesus k’ami nkere Fi, @Esti enem k’akapm; @K’enyon ke ndikutde Fi, @Eyenem mi akan. @@2.	Enyin efen inemke nnyin @K’esti, mm eke ikwo, @Nte Okuo, Jesus Obon, @Andinyana owo. @@3.	Idor’ enyin mm’obun esit, @Idara mmo sun-sun; @Atua mbom mm’edue ibet, @Ofon ye mm’andiyom. @@4.	S’ima Obon  edide mi @Akan inua owo; @Kpa mbon ima Fo, Jesus nnyin, @Ekop ke esit mmo. @@5.	Jesus idara mi ikpon, @Utip mi ke enyon; @Nyebur’ mbure k’enyon Fo @K’nsisnsi Obon. @
1.	Ami nyetoro Abasi mi, @K’ofuri odudu mi k’ison; @K’enyon nyekwo  enem akan; @Itoro idikureke @Adana nte nnyenede @Odudu nditoro Enye. @@2.	O yak owo ekededi, @Emi esinde idem k’ubok @Abasi nnyin, adat esit; @Enye edi Obon enyon, @Onyun akara mi k’ison, @Anam  se Enye onwonode.@@3.	K’usiere emi nkom Enye, @Ndopke ke uwemeyo; @Nyekwo ikwo ke okoneyo, @Ye ke ini ekededi. @Uwem mi amabe k’ison @Nyebuan’ uyo y’mbon enyon@
1.	Nte ntiede, ndi, @Iyip Fo ke eseme mi; @K’ofutri esit mbene Fi, @	Afo eyen Abasi Ibom!@@2.	Nte ntiede; Obon @Nkpo anana mi k’ukpon; @No mi mfon Fo ke enyon, @Afo eyen Abasi Ibom!@@3.	Nte ntiede; nse @Ata ime Fo, O Ete, @Emi misehe mm’ukwankpo mi @	Oto eyen Abasi Ibom!@@4.	Nte ntiede; nda @Akwa mbom Fo ye ima; @Mbok kuyak mkpon aba, @Ata eyen Abasi Ibom!@
1.	Edi ifiak itien’ obon,@ @2.	Ye esit nkpofiok; @Abasi nnyin ofon ido @Iyakke nnyin iduok.@@3.	Ekim mfuho ke ebe, @Uwemeyo k’edi; @Abasi nnyin k’edi k’usun @Y’inemesit eti. @@4.	Esit nnyin, ke inyimede @Eyefiok Enye; @Idara Esie okpon, @Onyun enem eti. @@5.	Nte mbara otode @K’enyon k’ikpa-enyon @Nte idem k’ndaeyo@Osuk nsat-iton-@@6.	Kpa ntre  ke idikut mfon @K’ubok Abasi Ibom;  @Ekim ukpon ebe efep @Ke obufa uwem.@
1.	Jesus ami mmemen cross mi, @Mmokpon kpukpru ntiene Fi; @Ndi ikpon  ye ubuene, @Afo kiet k’ami nnyene. @Mmoduono kpukpru udon mi, @Kpukpru se nkededi; @K’emi itie mi ofofon, @Mmenyene Obon y’enyon. @@2.	Ukut nkutde k’usun mi, @Eyenam mi mbine Fi; @Ndutuho ek’efikde, @Usen kiet eyekure. @Mfuho  okpodu y’ami, @Esit idiyatke mi; @Afo osuk odu ye ami, @Ima Fo akama mi. @@3.	O ukpon mi bo uboho, @Kpon ndik ye mfuho; @Dara k’utom fo ke ison. @Nam enye ono Obon. @Eti Spirit eyeteme, @Eyekpep fi ima Ete; @Andinyana eyeno fi @Uwem ke nsinsi @@4.	Sop ukot ke usun heaven, @Bon akam nyun ben’ idem; @Eyedu y’afo k’ison. @Isan fo ama okure, @Utom fo ama ebe, @Afo eyebo utip fo, @Enenyun okwo ikwo@
1.	Obon  ye Ete-ufok nnyin, @Se nnyin ikededi, @Imokop ikot Fo mfin, @Okotde nnyin idi. @@2.	Afo omokut esit nnyin, @Ye mm’idiok iton; @Ima emi okotde nnyin, @Asaua idiok-nkpo.@@3.	K’sio  Fo nnyin idibeke, @Ina ata inwan; @Ndibe idiok-nkpo nnyin, @Ke Afo okut akan.@@4.	Mbuno ye nnan ke idi. @Afo uduuokke nnyin; @Mm’eno emi inode Fi, @Usinke baba kiet.@@5.	Utom iworoke nkpo, @Ke muduhe ye nnyin; @Mfut Cross Fo ofon akan@Kpukpru unwan’ enyon @@6.	Ufan, eyen  ete, y’Obon, @Inam nso ino Fi? @Kpep nnyin itiene Fi k’ison, @Ye ofuri esit nnyin.@@7.	Ikut inyun ikop k’ubak, @K’akan  idi mem-mem;@Edi inim Fi k’esit nnyin, @Nt’Akapaniko y’Uwem.@
1.	Ami kpukpru ini @Nnyom Fi, O Obon; @Uyo otode Fi, @Enem eti-eti.@@Nnyom Fi O nnyom Fi, @Ke ofuri uwem mi, @Di, dion mi Andinyana, @Ntiene Fi. @@2.	Obon, kpukpru ini @Mbok di kpere mi; @Idomo ikanke @K’Afo ekperede. @@3.	Nnyom Fi, O Obon, @K’eti y’idiok ini; @Di tiene mi, nyun tie, @Man ndu uwem nno Fi. @@4.	Obon, kpukpru ini, @Kpep mi nnam ido Fo; @Man k’edinam ntre, @Nyebo unwono Fo.@
1.	Tua mi mbom, Abasi mi, @K’akwa ima ye mfon ido, @Nyun sohi mm’idiok-nkpo mi, @K’akwa mbom ke esit Fo. @@2.	Tim yet mi idiok-nkpo fep, @Kpan ami nkpasana mma;@Mmayarare ukwan-nkpo mi, @Idipke mi enyin baba.@@3.	Mmedue Fi,  O Ete, ikpon, @Mmanam se odiokde Fi;@Afo odoho edinen, @Onyun ekpe eti ikpe. @@4.	Da spirit obufa no mi, @Nam esit mi akabade; @Kubin mi Fi k’iso Fo fep; @Kubo mi Spirit Fo, Ete@@5.	O  nyana mi; dat mi esit; @Yak Spirit Fo akama mi; @Nyeteme mm’idiok owo @Ekabare ebine Fi. @@6.	Uwa Abasi nnyin edi @Spirit emi obunode; @Enye ama esit emi @Asuade isiok ido@
1.	Obon  Jesus, ti mi, @Nam mi mboho ke @Idiok-iton ison emi, @Nam uwem mi ye.@@2.	Obon Jesus, ti mi,@Uwem mi k’ebeb;@Yak mi nnam kpukpru ini, @Se Afo amade.@@3.	Obon Jesus, ti mi,@K’ufot ekon uwem; @K’ubiak y’ukut, mbok, no mi @Esit nson-nda @@4.	Obon Jesus, ti mi,@Kuyak nkpon usun @K’ekim, y’afanikon, da mi @Ka heaven ebiet-idun.@@5.	Obon Jesus, ti mi,@K’uwem okurede, @Nkpokut uyai Abasi, @K’eti Obio Esie.@
1.	Edisana uwa odu, @Abasi mibatk’ikpikpu;@Edi ada ke nkpo uto, @Sun-sun esit. @@2.	K’iso Abasi  Ibom k’enyon, @Mm’udim eno Enye ubon; @Edi Ete emek idun @Sun-sun esit. @@3.	Edisana Eyen Obon, @K’ima Esie ono mfon; @Onyun onwono ndidion@Sun-sun esit. @@4.	Eti Spirit Obon k’enyon, @Onyime ndikpan utom@K’akam otode ke ison @Sun-sun esit. @@5.	Andinayana nnyire Fi, @Se ededi, yak mi ndi; @Ke mbom Fo, O Obon, no mi @Sun-sun esit. @
1.	Jesus, Andima owo, @Yak mfehe ntiene Fi, @K’ini ofim oyobio @Osonde eti-eti, @Dip mi, O Andinayan, @Tutu mbufut ebe, @K’ifure, yak nasana @Nsim Fi ke akpatre.@@2.	Uboho efen nkwe, @Ukpon mi eyire Fi; @Kukpon mi ikpon, ete, @Nyana, nyun don esit mi. @K’Afo ke mbuot idem, @Kpukpru unwam mi mbo Fi; @No mi ifure y’emem, @Kpeme mi kpukpru ini.@@3.	Afo Christ k’ami nnyom, @Amakan kpukpru nkpo;@Di k’ufot nnyin, nam utom,@Nti utom ima Fo. @Enyin Fo amasana, @Ami ndi idiok owo, @Mmoyoho ye abiana, @Ntiehe nte Afo. @@4.	Mfon Fo awak oson, @K’ediyet idiok-nkpo ‘fep.@Nam mm’udono mi Obon, @Ekure man ‘toro Fi. @Nsinsi Idim Uwem, @Yak  nwan Fi ke mfon; @Nam asiaha mi k’esit @Obube mmon nsinsi@
1.	Kop eyet mi, O nyun nen iso y’ami, @Di, Andinyana, di @Ukpon onyime, oyom Fi k’emi, @Di, Aninyana, di @@Ami nkoyo k’ikot, nkop tuep do, @Ami nkoyo nkpon Fi kpukpru;@Da mi ndien, sin k’out eron Fo, @Di, Aninyana, di @@2.	Nnyeneke itie ndib’ efen, @Di, Aninyana, di @Ukpeme Fo ono mfon k’usen, @Di, Aninyana, di @@3.	Usun k’ekim, ukot mi ememem,@Di, Aninyana, di @Ima Fo ono mi nson-idem, @Di, Aninyana, di @@4.	Usinke edibun esit ke ndek, @Di, Aninyana, di @Kop akam mi ye eseme mi mbok, @Di, Aninyana, di @
1.	Nyom Fi, eti Jesus, @Koro ndodiok@Ndaha nkpo ndi, @Ndi ubok-ubok;@Nyom Fi ndiyet mi, @Nnam nsan’ esit; @Afo ikpon ekeme, @Nda idem nno Fi.@@2.	Nyom Fi, eti Jesus, @Koro mbuenede; @Nyeneke nkpo mi, @Ndonode nde. @Nyom  ima Fo  Jesus @Man odon mi esit, @Anam nsuk nti Fi @Tutu nsim utit@@3.	Nyom Fi, eti Jesus, @Nyom Fi ke ufan, @Emi edifonde fon @Ye ami ke ison, @Nyom esit Fo Jesus, @Okop s’inamde mi, @Nyom Fi ndibuana@Nkpo ekededi.@@4.	Nyom Fi, eti Jesus, @Nyun ndor’ enyin@Nte nyewar’ nkut Fi @K’eti ufok ke enyon; @Do, ye mbon ima Fo @Nyedat esit eti @Nyun nkwo Fi eti Jesus @K’ima nsinsi.@
1.	Ima Fo, O Ete k’enyon, @Ama afak nnyin ke ukpon;@Do, nnyin ituak  ibuot ‘no Fi, @Yak ima Fo osim nnyin mi. @@2.	Nsinsi eyen ima!@Prophet, Oku, ye Andinyana;@Imatuak ibuot ino Fi, @Yak mfon Fo osim nnyin mi, @@3.	Eti Spirit, kpa ibifik Fo @Emenere ukpon owo, @Ke ntre ituak ibuot ‘no Fi, @Yoho nnyin mi y’odudu Fo. @@4.	Ete, enye, y’Eti Spirit, @Akwa Abasi kierakiet; @Nnyin imonuho ino Fi, @Yak mfon Fo osim nnyin mi.@
1.	Enye midotke  nditie, @K’ufok nwed Fo Obon, @Afo k’ima ono ufan;@Akwa utib’mfon.@@2.	Ami nsonke eti, Obon, @Ndotke ima Fo, @Ntie nte ekpri nnuene, @Ikpat Fo akpabiat.@@3.	Afo odun k’ata enyon, @Akan idiok y’ekim@Edi ke ata akwa ima @Afo ‘kakpa k’eto. @@4.	Nte Enye ikesehe @Ubon k’ata ekperi?@Osuk idem onyime mkpa?@Ndotke ima ntre. @@5.	K’ini abuwak okimde, @Enye k’ime obo; @Enyin iduhe ndidot @Uto Ufan oro.@@6.	K’akwa ima ke Enye edi, @Okono ke eto;@But iyakke mi mmenere @Enyin nse Enye.@@7.	K’okutde eti k’uwem mi, @Oto Fi, O Obon; @Kpeme mi, nyun tim kama mi, @Ami ndi Okuo.@
1.	Jesus, yak nkpere Cross, @Mmon-uwem odu do; @Koro ke ofuri ini, @Kpukpru mfon oto do. @	@Do ke Cross, do ke Cross, @	Edi ata ubon mi; @Yak ndu ekper’ enye @Tutu Obon edide @@2.	Do ke Cross ami nkada, @Ye idiok ido mi, @Nkese Obon ke eto @Mm’ukwan-nkpo ekekpon mi. @@3.	Do ke Cross nsuk nda, @Kuyak mi mfre fi; @Ye nkpo enamde do, @Kpukjpru ke itie mi.@@4.	Do ke Cross mbet usen @Emi Obon onimde, @Eke mkponde  ison emi @Mka ke Obio Esie.@
1.	Ke eridi ke Cross Obon, @Uboho ke iyom, @O nam uwem nnyin ebiet Fi, @Eyen Abasi Ibom. @@2.	Nyana nnyin ke kpukpru ini, @Eti ye idiok;@Nwam nnyin ndinam utom Fo, @No nnyin ime mbok.@@3.	Yak mfon Fo akabade @Nnyin, k’esit ye k’ido, @Man nnyin inam eti ido @Ye ofuri oruk owo. @@4.	Afo okpobo nnyin idara, @Anam mm’usen ekim, @Nnyin ikponyime ndibo @Se Afo onode nnyin, @@5.	K’ini asua nnyin abiatde, @Mm’ufan ebianade, @Yak nnyin idomo ndikan @Kpukpru k’ima y’ime. @@6.	Nam nnyin idu eti uwem, @K’afanikon, Obon, @Dahado ke idiok-nkpo, nnyin, @Nyun da nnyin ka k’enyon.@
1.	Jesus, nnyin ikpereke @Oto unwan’ odude; @Usun idionoke, @Kop akam nnyin, Ete!@@2.	Nyana ke idiok-nkpo nnyin; @Nam ikut enye, ibin @Ifep k’esit nnyin mfin; @Kop akam nnyin, Ete!@3.	No nnyin nsuhor’ idem @Ete, kpeme nnyin uwem;@Nam ikpon idiok item; @Kop akam nnyin, Ete!@@4.	Ke ekim, no unwana, @Ke unen, anm isana, @Yet esit nnyin asana; @Kop akam nnyin, Ete!@@5.	Yak ifiok Fo eteme, @Sana kpere nnyin, kpeme; @Obon, kuyak iseme; @Kop akam nnyin, ete!@@6.	Nam imek nkpo enyon, @Isua kpukpru nkpo ison; @Da esit nnyin, O Obon, @Kop akam nnyin, Ete!@@7.	No ukpon nnyin mfon Fo, @Da uwem nnyin dian k’Okuo; @Man ikpedu y’Afo ko, @Kop akam nnyin, Ete!@
1.	Itiat nsinsi @Asiahad ono mi! @Yak ndibe k’idem Fo; @Yak iyip ye mmon oro @Eworode eto Fi, @Eyet ukpon y’esit mi. @@2.	Utom nnamde idige @Se ibet etemede, @Mmon-eyet mi ediwak @Ye ima, ifakke  fak @Mi ukpon; Afo ikpon @Akpanam oro, Obon. @@3.	Nkpo iduhe k’ubok @Ndidep mfon; mbok @Yak nsine nkpo Fo, @Nam nduk eti ido; @Ami ndedehe mma, @Yet me, Christ, mbak nkpa.@@4.	Ke uwem ndude mi, @Ke mkpa ebetde mi, @Ke nsimde ke enyon, @Nnyun nkutde Fi k’ubon, @Jesus, ndiana Fi @Itiat nsinsi.@
1.	Akwa usen ‘kemekde Fi, @Abasi, Andinyana mi, @Ofon ndara eti-eti; @Nnyun nsian owo ofuri ini. @@Akwa usen! Akwa usen! @Mm’ukwan-nkpo mi enye k’efen; @Ekpep akam y’afar’idem, @Y’ndaresit kpukpru usen.@Akwa usen! Akwa usen! @Mm’ukwan-nkpo mi enye k’efen; @@2.	Enye ebiere iko oro; @Ami ndi eyen esie @Enye okot, ntien’ enye, @Enem mi nditin ntre. @@3.	Ukpon mi duok odudu fo; @Tim nim Enye k’akpaniko, @Kukpon Jesus Ufan, aba; @Suk yir’ enye tutu mkpa.@@4.	Heaven okokop unwono mi, @Nyenwono nko kpukpru ini. @Tutu usen mkpa edii, @Ami ndikponkeAbasi mi. @
1.	S’Afo amad’ Obon, @K’usun ekededi; @Da mi kpukpru ini, @Nyun mek usub no mi. @@2.	Usun eti, mm’oson, @Osuk ofon nko; @Akwana mme enen, @Ada mi k’ebiet Fo. @@3.	Ami mmana ndimek @Udeme mi k’ison; @Abasi, mek no mi, @Ke ntre Obon, ofon. @@4.	Sia nt’ obio oro @Nyomde, edi Okuo@Yak mi nka k’usun @Afo etemede. @@5.	Afo ‘kpama ndino @Mfuho, Obon mi, @K’ofuri uwem emi, @Oro nko ofon.@@6.	Ami ndimekke nkpo, @Mm’edi ikpo, mm’nkpri;@Ndu Fi ke ubok, @Afo akama mi.@
1.	K’ini oyobio uwem emi @Ofutde k’inyan y’obot, @Ami nyekut ebiet uboho @Ke ubok Akwa Andibot.@	Enye ‘yedip mi! enye ‘yedip mi! @Ke ebiet idiok iduhe; @Enye ‘yedip mi! enye ‘yedip mi! @Ke mfut ubok Esie.@	@2.	Obon mi okpodon mfuho, @Idikpoke mi ikpon; @Kpukpru mme ntuno Esie, @Asana ye akwa ima. @@3.	K’ini  Satan ye mm’asua mi, @Ekokde mme afia mkpa @Abasi eyekabade ukut, @Esin k’akwa idara ‘no mi. @@4.	Ke ufot oyobio ye edim @Mbiomde cross mi ke ison, @Idiok-nkpo idisimke, @K’ndibede k’ubok Obon@
1.	O kube mi  eti Jesus, @Kop eseme mi, @Ke mfon Fo, ye mbom Fo @Jesus, kube mi.@@Jesus! Jesus! @Obon, kube mi; @Ke mfon Fo, ye mbom Fo @Jesus, kube mi@@2.	Yak nduok idem mi nno Fi, @Di, mbok, nyana mi, @Yak ntono edon mi nno Fi, @Kpuhoesit mi. @@3.	Ami nnyeneke  nti ido, @Mbuot idem k’okuo;@Se esit mi k’obobuno, @No mi mfon Fo. @@4.	Jesus, O di don mi esit, @Di uwem nno mi; @Di udeme mi ke Spirit, @Yak nyom kpa Fi.@
1.	S’ubok mi anamde @Inyanak’ukpon mi; @Utom ikpoidem emi @Ikokke spirit mi. @@2.	Se nkerede nnyun nnam @Inan’ emem y’Ete, @Mm’idiok-nkpo mi akan kpukpru @Mm’akam, ye ntuana mi. @@3.	Afo ikpon, O Christ @Ekeme ndinyana @Iyip Eyen Abasi ikpon, @Ekem’ emem ndino.@@4.	Ima mi y’Obon mi, @Ikemk’Esie y’ami @Enye  ‘kosio mi ke ekim, @Anyana ukpon mi. @@5.	Mkpa  Fo, O Obon, @Efen mm’idiok-nkpo mi, @Odudu Fo, O Christ ikpon@Anam mi mboho. @@6.	Motoro Fi, O Christ, @Mbere k’I,a Fo, @Y’ofuri esit nsuk nkot @Fi, Andinyana mi.@
1.	Mokop uyo odohode, @Uyo Obon k;edi, @Okot owo akpaimo @Ete, etiene Imo; @Etiene Mi, mbon mba, @Mbon ukut nko, @Nyefep mbiomo mbufo, @Kpa mm’idiok-nkpo.@@2.	Nketien’ Obon  oro @Okotde mi ndi, @Mmonim ibuot k’ikpanesit @Nte oyomde mi; @Kadanoro, mba etre, @Ukut ebe nko, @Menyen’akwa  inemesit, @Y’iton nti ido. @@3.	Mokop uyo odohode, @Ami nno nkpo mfon,  @Mbon nsatiton, edi @Man mmon-uwem ebo@Nketiene Andino @Mi mmon-uwem oro, @Nnwon nte odohode, @Mbo uwem nko.@@4.	Mokop uyo odohode, @Unwana k’Ami ndi; @Wuk Mi enyin nyedi  Utin@Nno fi, kpukpru ini. @Mowuk enyin k’Utin oro, @Utin Nti-ido, @Nyesan’ nte etemede @Tutu nsim enyon.@
1.	Eny’ emi anade k’sion @Ifeheke iduo;@Eyen ubuene ke ukpon @Ama ndinonuho.@@2.	 Owo nsuhode idem, @Oyom kpukpru ini @Obo mfon esie, y’item, @K’ubok Abasi Ibom.@@3.	Mmoyuho ke se nnyenede, @Esisit, mme ediwak;@Uyuho ke nyom Ete, @Nte Afo amade. @@4.	K’ofuri ini mi ke ison @ Ndu uwem emi; @Esisit mi,  uwak k’enyon @Ofon eti-eti.@
1.	Yak ekikere  fo, @Ye nnanenyin fo, no @Obon emi akamade  @Nkpo akpaimo.@@2.	Obuma  ye edim, @Ofim ye akwa mmon, @Unwana ye ekim nde, @Ekop uyo Obon. @@3.	Buot idem fo y’Enye, @Nyun nwana ndinim @Se Enye editemede @Ata nti utom.@@4.	Obon  eye onim, @Onyun ekpeme fi @Mmo ek’made Enye mi @Ekut mfon eti.@
1.	O Jesus, ami nwono @Ndinam nkpo nno Fi@Tutu nsim akpatre, @Obon mi, ye Ufan! @Nkpo ama obiano, @Ami  ndikereke, @Koro Afo odude @Y’ami kpukpru ini.@@2.	O nam uyo, Obon mi, @Anwana eti-eti, @Akan uyom esit mi, @Ye kpukpru uyo ofon, @Obon, di don mi esit, @Ndinam mi ntie usn, @O Jesus, sana kpere, @Nyun kpeme mi k’usun.@@3.	Jesus Afo ‘monwono @Ono  ndito Fo, @Ebiet ek’Afo odude @Mbet Fo eyedu.@Ami nko nwono @Ndinam nkpo nno Fi, @O nam nsim akpatre@Ete mi ye Ufan@
1.	Ima em’midiyakke nnyon, @Ami mayak idem nno Fi, @Ntono ntak nno uwem, @Emi Afo ‘konode mi, @Man okpofon akan. @@2.	Unwana  ek’etienede, @K’usun emi nsanade, @Mayak utuenikan nno Fi, @Emi Afo onode mi, @Man akpayam’ akan.@@3.	Inemesit em’oyomde @Owo Fo, ke ubiak-idem; @K’edim nkut oruk-Abasi, @Ndien unwono Fo ‘yesu@K’eyet ibigike.@@4.	Cross  ek’anamde nse enyon, @Ami ndifeheke mkpon; @Nduok ubon mi ken ton, @Oto iyip Fo k’ami mbo @Nsinsi uwem.@
1.	Ete mofiok nte Afo @Obot, akama mi, @Mmodo mfeheke ndikut @Nkpo ekededi @Nkpo kiet emi ke mbene @Ifet nndima Fi.@@2.	Mebene Fi eti ima @Otide k’ukpeme, @Ndisak imam k’ini imam, @Mbon  ukut ndise, @Ye eti esit mbom y’owo, @Emi ofuhode.@@3.	Nyomke ekikere emi @Minana oto kiet, @Nyomke akwa nkpo ndinam, @Abasi Ibom ndibiet. @Nam mi mbiet ekpri eyen, @Asanade ke mbet.@@4.	K’uwem mi ke ererimbot, @K’ebiet ekededi,@Nam mi nnyene esit kiet, @Ye mm’owo nte ami, @Ye ekpri utom ima ndinam@Nno akwa Abasi mi.@@5.	No mi odudu kpukpru usen, @Abasi mfon-ido, @Ye eti ye mbon efen @K’ini ntide Fi. @Yak nyubo k’ekpri itie mi @K’akwa ukpono Fo. @
1.	Kpukpru nkpo nyeyak nno Jesus, @Menem esit ndino; @Ami mbuot idem mi y’Enye, @Ami mma enye nko.@@	Ami nnyak kpukpru;@Kpukpru nkpo ison;@Man ndiono Obon Jesus, @Ndu nno Enye ikpon.@@2.	Kpukpru nkpo nyeyak nno Jesus, @Ami ntuak ibuot nno Enye, @Yak mkpon s’enemde Satan,  @Yak ntiene Fi, mbok. @@3.	Kpukpru nkpo nyeyak nno Jesus, @Yak ndi ata eyen Fo; @Yak eti Spirit owut mi @Ndi Okuo k’akpaniko@@4.	Kpukpru nkpo  nyeyak nno  Jesus; @Kpa ofuri idem mi nno. @No akwa ima ye odudu, @Di, mbok dien mi, O Obon.@@5.	Kpukpru nkpo  nyeyak  nno Jesus, @Esit mi  ifiop eti; @Ndien oto k’akwa idara, @Ntoro enye eti-eti.@
1.	Dop, ukpon mi, Obon odu y’afo; @Biom k’ima, cross ukut y’ubiak. @Yak  Abasi ofiok unana fo, @Enye idisanake fi ayak. @Dop, ukpon mi, Ufan fo ko k’enyon;@K’idiok usun, utit fo eyefon.@@2.	Dop, ukpon mi,  Abasi fo obo @Fi akama nt’esikamade.@Dori enyin k’Enye, kuseme nkpo; @S’ikimde, k’utit eyeyarare. @Dop, ukpon mi, ofim y’oyobio @K’edediono uyo Andibot mmo. @@3.	Dop ukpon mi ke mkpa mm’ufan ima, @K’ini mmon-eyet okimde enyin, @Ini oro Christ eyetim ama@Ndino fi kpukpru s’ananade. @Dop, ukpon mi, Obon fo eyeno @Fi, kpukpru s’enye ama okobo.@@4.	Dop, ukpon mi, ini k’osop edi, @Emi nnyin ididude ye Obon; @Ndien ndik y’ukut udutihe, @Abiana eyekure ke ison; @Dop, ukpon mi, eyet ididuhe, @K’ebiet nnyin iyebono k’akpatre@
1.	Buot idem  kpukpru ini, @Ke ukut ekededi, @Ke uko mme mmem-idem, @Yire Christ, oro ‘yekem.@@	Yire Christ kpukpru ini, @	Ke ebiet ekededi, @Yir’ enye k’ofuri uwem, @Yire Christ, oro ‘yekem.@@2.	Se, unwan’ Eti  Spirit@Eyeyama fi k’esit, @Sana ntre k’ata uwem, @Yire Christ, oro ‘yekem.@@3.	Kwo k’usubn  eyed’ eti, @Bon akam kpukpru ini; @Kot Enye ke nyekidem, @Yire Christ, oro ‘yekem.@@4.	Buot idem k’uwem  emi;@Ye k’uwem nsinsi@K’obufa Jerusalem;@Yire Christ, oro ‘yekem.@
1.	Emem harp mbufo@Nti ikot Obon, @Enam mme uruk k’itoro @Efiori okposon. @@2.	Idu k’esen idut, @Isan’ ika ufok, @Itim ikper’ enyon ikan @Kpukpru ini k’idiok@@3.	Mfon Esie ye nnyin@Inyeneke utit;@Oson idahemi akan@Nt’akayamade.@@4.	Nkpo ini emi,@Ye nkpo ini iso,@Inimeke ikan ima@Abasi ye owo.@@5.	K’isanade k’ekim,@Mikwe unwan’ enyon,@Ibuot idem y’Abasi nnyin,@Ikut emem k’ukpon.@@6.	Ndik y’eyihe nnyin@Omo edikure,@Oto  ke mfon Obon y’ima@Y’odudu Esie.@@7.	Ekim  ‘yesop ebe,@Ini nnyin eyedi:@Christ  Jesus eyebionore@Emem nnyin k’enyon.@@8.	Andibere k’Obon@Eyebo eridion;@Andibet erinyana Fo@Eyekut uboho.@
1.	Ini mi odu Fi k’ubok;@Obon mi, moyom mmo do;@Uwem, mm’ufan, ye ukpon mi@Mayak mmo nko nno Fi.@@2.	Ini mi odu Fi k’ubok;@Ye se mmo ekpededi,@Enem mme inemke, mm’ntre@Kpa nte enemde Fi.@@3.	Ini mi odu Fi k’ubok;@Ntak ndik iduhe;@Ubok ete idinamke@Eyen atua k’ikpikpu.@@4.	Ini mi odu Fi k’ubok,@Christ emi akakpade;@Ubok ami nkekimde,@Eteteme mi nde.@@5.	Ini mi odu Fi k’ubok;@Nyebuot idem ye Afo;@Ndien mkpa ama ebe@Nyedun ke ufok Fo.@
1.	Abasi mi, k’adanoro @Nsanade k’ison emi, @Kpep mi ndoho k’esit mi, @Nam se ofonde Fi k’enyon.@@2.	Afo, Abasi, okpobo @Nkpo mmade k’esit mi, @Edi Okuo, O ete mi, @Nam se ofonde Fi k’enyon. @@3.	Udono okposon eti, @Obo uwem mi ke uyen;@Ete, kpep mi ndoho Fi, @Nam se ofonde Fi k’enyon.@@4.	Nam mi nnyime, O Obon, @Se Afo edinamde mi, @Ke nnan-enyin, y’afanikon, @Nam se ofonde Fi k’enyon.@@5.	Ndien  ke menduhe me aba, @Abasi, k’ererimbot mi; @Ke heaven nyekwo, k’iso Fo, nte, @Nam se ofonde Fi, k’enyon@
1.	Oow Abasi Ibom, kutua@Itie fo, ete, @Enye ikereke uyo @Afo esemede.@ @2.	Nte afo mukopke se @Edohode? K’enyon @Ke nsinsi, kpa Enye @Etie do Obon.@ @3.	Nte afo efehe ndik, @Mme k’ndutuho fo, @Ubok Abasi edifre @Akani odudu?@ @4.	Enye etie Andinkpon @K’odudu ye mfon, @Okposuk nte mukpukwe @Anamd’ nkpo k’ison.@@5.	Enye anam owo oson @Emi eferede;@Esin owo okop uko @Emi efehede.@@6.	Nson-idem owo atak;@Edi mbet Obon @Ekori ke ata uwem @Ekabade eson.@@7.	Mmo eyesana ke usun, @Eti usun uwem; @Eson enyun esop ukot @Ikopke mmem-idem.@@8.	Nte akamba inuen mi, @Mmo eyedok k’enyon, @Ke okposon mba, ekan @Ison y’ikpa-enyon.@
1.	Obon edi uboho nnyin,@Ye okposon idun;@Obon otim anyana nnyin@K’ini afanikon.@@2.	Mmodo nnyin midifeheke,@Ison ama onyon,@Ema emen ikpo obot@Eduok k’akwa inyan.@@3.	Ata eti akpa odu,@Emi eyede eye,@Onyun  enemde  obio@Obon enyenede.@@4.	Abasi omodu k’esit,@Enye oson ada;@Abasi eyefep enye@Ke kpukpru mme asua.@@5.	Mm’idut edam’ idat, enyun@Efut eti-eti,@Obon emen uyo,- mm’idut@Edop ofuri-ofuri.@@6.	Jehovah ododu ye nnyin;@Enye onyun edi@Uboho kpukpru mmo emi@Enyenede Enye@
1.	K’ufot idomo esimde mi,@K’ufot kpukpru afanikon;@Nkpo kiet k’ani nnim, nte,@Afo k’ekere mi.@@	Obon, k’ekere mi . . .@	Obon, k’ekere mi . . .@	Nso’to ndik edinam mi mi,@Sia Afo k’ekere mi .@@2.	Ekikere uwem emi,@Oyoho ukpon y’esit mi,@Edi imanke mfre nte,@K’Afo k’ekere mi.@@3.	K’ini mm’ufan ekponde mi,@Nnyin nnana nkpo enemde eti,@Nkpo odonde mi esit-@Afo k’ekere mi.@@4.	O yak ndik ison emi,@K’unwana ye k’ekim edi,@Mmofiok nte Afo mmomi,@K’onyun ekere mi.@
1.	Mmaya idem nno Fi,@Afo uwa Calvary,@	Andinyana.@O kop akam mbok,@Bo mm’idok-nkpo fep,@Nam mi kpukpru ini@	Nnyire Fi.@@2.	No mi akwa mfon,@Nam esit mi oson@	Ke ido Fo,@Afo ama akpa@Oto ke akwa ima,@Man akpanyana mi@	K’nsinsi.@@3.	Ke nsanade mma,@Kpan mi, nkudiok,@	Kuyak mi ndue.@Usun ama okim,@Mbok, tat mi enyin,@Kuyak mfiak edem@	K’ofuri uwem.@	@4.	Ke nsanade mma,@Nyomde ndikpa,@	Andinyana,@K’akwa mfon y’ima@Mum mi ubok, nyun da@Mi ke edem enyon@	K’oto ubon.@
1.	K’ini owo okwode@Itoro Christ,Obon,@Okut ata unwana@Ayamade k’ukpon.@K’ini ukut ye mfuho,@Abasi onono@Ndonesit, y’uboho,@Nte utin k’ukwo.@@2.	Yak nnyin itim ikere@K’ata idaresit,@Utibe erinyana,@Onode nnyin k’esit.@Ndien ke nnyin mifiokke@S’idikutde mkpon,@Ibuot idem y’Abasi,@Akwa Ete k’enyon.@@3.	Abasi eyekama@Kpukpru nnyin ke ubok;@Ono mm’eto ikon mmo,@Ada mm’inuen, obok;@Abasi idifreke@Ikot Esie k’ison,@Udia k’Enye ono mmo,@Okoro ye ofon.@@4.	Mm’mfri eto ye udia@Ikpoduhe k’inwan,@Mme kpukpru nkpo ekpana,@Nnyin ikpekut akan.@Abasi nnyin ododu,@Ibuot idem y’Enye,@Inyun ino itoro@K’akwa mfom Esie@
1.	Nte inyan, edi@Emem Abasi,@Okpon, onyun onion,@Otuno eti.@Nte akwa ukwo,@Esuk esie@Osuk oyoyoho;@Idikebeke,@@	Mmo ebuotd’ idem mmo@	Ke Obon uwem,@	Eduok kpukpru mbiomo,@	Enyene emem.@@2.	K’eka-ubok Esie,@Mmo edibe do,@Usua idisimke@Mmo ndidomo;@Baba nkpri mfine,@Mmo inyeneke,@Kpa ye idiok esit@Mmo, eyekure.@@3.	Kpukpru mme nti eno@Eto ke enyon,@Ete nnyin ono mmo,@Osim nnyin k’ison.@K’ibuot idem y’Enye@Ke kpukpru nkpo,@Nnyin iyekut Enye,@Ke akpaniko.@
1.	Ata emen, ke ererimbot mi?@Iyip Jesus ada emem edi.@@2.	Ata emem, ke okposon utom?@Utom Jesus edi utom emem.@@3.	Ata emem, k’out afanikon?@K’ubok Jesus,owo okut emem.@@4.	Ata emem, k’ikpon mm’ufan anyan?@Jesus otim ekpeme mmo ye nnyin.@@5.	Ata emem, k’ikwe ini iso? @Ikut Jesus, emi akand’ ini.@@6.	Ata emem, k’out mfut mkpa?@Jesus otim akan mkpa ama.@@7.	Ata emem, k’uwem mibigike?@Jesus okot nnyin ke emem k’enyon.@
1.	Jesus, akananam nkwe@Ediye Idem Fo;@Ikpehe amabahare@Iso mi ye Okue.@@2.	Nkwe Fi, nkopk’ uyo Fo;@Edi, kpukpru ini@Nnyin iwawak ndisobo@K’ererimbot emi.@@3.	Ndusuk ini ke idap@K’ufot okoneyo,@Nkukut mbiet Fo ke ndap@Nte ata Owo.@@4.	Nkwe Fi, edi ami ndu@Uwem mbuotidem;@Nyema Fi nko, Obon tutu@Ndiono Fi nkan.@ 	@5.	K’ini ami ndikpade,@Esit mituakk’aba,@Eyemen ikpehe efep,@Nyekut Fi k’ubon Fo@
1.	Jehovah Andikpemeron,@Ofon eti-eti;@Iyakke mi nnana se@Ofonde ye ami.@@2.	Anam mi ndina k’ufot@Eti ikon, onyun@Eteme nka mmon emi@Asanada sun-sun.@@3.	Anam ukpon mi obufa;@Esin nsana ke@Usun nti ido nko,@Ke enyin Esie.@@4.	Ndien, k’ini k’mfut mkpa@Ami nsanada@K’ufot una-ison mkpa,@Do ndifeheke.@@5.	Koro nkutde Fi, Obon,@Odude ye ami,@Ndien esan Fo eyesin@Ndat esit eti.@@6.	Afo onim okpokoro@Ono mi, ke iso@Mmo ek’esuade mi nko,@K’akwa uyuho Fo.@@7.	Afo eyet mi ke ibuot@Ye aran Fo, Obon,@Esin cup mi oyoho oduo,@Tutu osim ison.@@8.	Mfon, y’mbom, k’akpaniko,@Eyetiene mi@Kpukpru usen uwem mi, man@Ndat esit eti.@@9.	Ndien ke akpatre,ami@Nyedun ke ebiet@Abasi Ibom onode mi,@K’ata idaresit.@
1.	Christ ama edi okimmo,@Kpukpru nkpo enyene mi,@Mmo eke edude k’emi@Ye mm’nkpo nsinsi.@@2.	Christ ama edi okimmo,@Ndien yak mm’ufan ekpon;@Yak  inyene mi asuana;@Christ edi ata mfon.@@3.	Christ ama edi okimmo@Ndifeheke mkpa,@K’oro Enye edidonde@Esit mi k’ata ima.@@4.	Christ ama edi okimmo,@Oto do ami nnyene@Se akande ererimbot,@Se minyun ikureke.@
1.	Jesus, Obon y’ Abasi mi,@Yere mi k’ini nkotde Fi,@Yere mi k’oto odude,@No mi mfon Fo y’ima Fo.@@	Jesus, Obon mmama Fi eti,@	Nam nka iso mma Fi nkan.@@2.	Mma mbiat ini nditiene Fi,@O nyana mi ‘dima Fi eti;@Ndinyun toro enyin Fo,@Nte odotde ke ima Fo.@@3.	Jesus, okut mi nso k’idem@Anam Afo ama mi ntem?@Mfon ye ima Fo ono mi,@Akan kpukpru s’nkerede.@@4.	Jesus, Afo k’ami ndikwo,@Afo ken yak esit mi nno,@Nnyun nyak nno Fi se nnyenede;@Ndien Afo enyene mi.@
1.	Mmokwo ikwo kpukpru ini@Mmfuhoke aba,@Koro  Jesus edid’ Ufan,@Anam nson nda.@@	Mmotoro, toro,toro, ofuri ini,@	Toro, toro, toro, Andifak mi@	@2.	K’ini nsede Christ Obon,@K’okono ke eto,@Mmatua eyet eti-eti,@K’akwa ima oro.@@3.	K’adanemi eridomo@Odomode eti,@Ndopke ndikwo ikwo,@‘Jesus anyana mi!’@@4.	Utibe mbuk Christ Obon nnyin,@Kworo k’ofuri uyo,@Man mmo efen ebo uwen,@Enyun ekwo nko.@
1.	Ndot enyin ke Abasi,@Emi mbuotde idem nno;@Ima Esie kpukpru ini @Etie ukem-ukem.@	Mfiokke,@	Nyomke@Efen, ke ebede Enye.@@2.	Asian y’ubon ison mi@Anyanya ye odudu,@Kpukpru ifiok y’iseri@Eyeworo ikpikpu.@	Ama edi,@	Abasi,@Eyedu ke nsinsi.@@3.	Mfon y’ifiok Abasi,@Ye unwana Esie,@Kpukpru mmo eye; ebigi@Ke ini nsinsi.@	Mbufa@	Emana@Eyekut Enye ama.@@4.	Andino ono nnyin kpukpru,@Oto ke mfon Esie,@Ediwak nkpo k’ikpikpu@Ye inemesit nde.@	Idara@	Ye ima-@Edi Enye akama.@@5.	Yak iwa uwa itoro,@Ino nsinsi Ete;@Yak imen esit ye uyo,@Ke eno Eyen Esie.@Christ k’okot@Unaodot@Etiene Andibot.@
1.	Afo akpa mba mi, ufan,@Idara odu k’usiere;@Ikot k’Edisana Nwed@Idara odu k’usiere.@@	Idara odu k’usiere,@	Idara odu k’usiere,@	Atatua ke okoneyo,@	Idara odu k’usiere.@@2.	Mbufo ekufehe ndik,@Idara odu k’usiere;@Mm’atua eyet edop uyo,@Idara odu k’usiere.@@3.	Okoneyo emi ‘yebe,@Idara idu k’usiere,@Ndien usenubk ‘yedi,@Idara odu k’usiere.@@4.	O yak kpukpru edara mfin,@Idara odu k’usiere@Idiok-nkpo eyebe efep,@Idara odu k’usiere.@
1.	Akwa ima Foo son ndifiok@Obon, Jesus, Andinyana ukpon;@Emi k’ima Fo k’ofuri ekondo,@Enyon, y’ison, ye nsinsi odudu@		Ediono Fi.@@2.	Akwa ima Fo akan editin,@Obon Jesus, nyeda edeme mi@Nkot mm’anam idiok etiene Fi;@Ima emi ebinde ndik oduok,@		Ono uwem.@@3.	Akwa  imo Fo akan itoro,@Obon Jesus, Andikara esit;@Nyekwo ima Fo, ye itoro Fo,@Emi adade mme anam idiok@		Etiene Fi.@@4.	Yuho mi y’ima Fo, Andinyana,@Mbok, da mi k’idim uwem k’enyon;@Yak mi nkpere Fi k’mbuotidem,@Ku yak nyom mme idim mmon efen-@		K’ebede Fi.@@5.	K’ini ndikutde Jesus Christ Obon,@K’iso ebekpo nyetono edon;@Ndien ukpon mi eyekwo ima,@Y’ata akwa odudu Esie@		Ke nsinsi.@
1.	Yak nkwo ata utibe,@Ye eti ikwo emi;@Jesus Christ, Eyen Abasi@Akakpa ke Calvary.@@	Ih, nyekwo ata utibe,@	Ye eti ikwo emi;@	Ih, nyetin mbana Jesus,@	Emi akpade k’ibuot mi.@@2.	Nkedue usun Abasi:@Jesus Christ atua mi mbom;@Akanyan ubok omum mi,@Akanam mi nduk usun.@@3.	Se, udono akanam mi,@Ndudue abiat idem@Okposon ndik anam mi,@Christ osio k’akpaimo.@@4.	Usuk usen eyo okim mi@Ke usun nsanade;@Edi Jesus idiyakke@Mi  nsop k’usun Esie.@@5.	Andinyana eyekama@Mi tutu mkpon ison;@Eyeda mi k’obio Esie,@K’edisobo ye mm’ufan.@
1.	O ebuana nnyin, O idaresit,@Nnyin idu k’ubok Abasi nnyin;@O mfon Obon, O ima Esie, @Nnyin idu k’ubok Abasi nnyin.@@	Nna do, nna do, @	Ke esit ubok Abasi nnyin;@Nna do, nna do, @Ubok Ke esit ubok Abasi nnyin@@2.	Ami nkut ufon ke usun emi, @Nnyin idu k’ubok Abasi nnyin; @Ke usen, k’usen, Enye ofon akan, @Nnyin idu k’ubok Abasi nnyin.@@3.	Ami mfehe nso, ke usen emi?@Nnyin idu k’ubok Abasi nnyin. @Kpukpru ebiet, ami ndu k’emem, @Nnyin idu k’ubok Abasi nnyin.@
1.	Eti Spirit, teme nnyin @Ndiyom eno Fo mi; @Sin ima Fo k’out nnyin @Edisan’ima. @@2.	Ifiok y’mbuotidem, @Mmo ikpon ikemke kem @Ndino ata emem, @Yak idian ima.@@3.	Mma mbok owo k’udia, @Nnyun nno uwem mi k’uwa, @Edi mennyeneke ima, @Ufon iduhe @@4.	Se, ima ofon ido, @Onyu ebigi nko;@Iyekan usua oto @K’edisana ima@@5.	Nkukut eyekure, @K’ini esisit eyebe;@Ima idikureke, @Do, no nnyin ima.@@6.	Ima ye mbuotidem, @Ye idorenyin k’uwem, @Mbita eno item, @Yak iyom ima.@
1.	Ima yak nnyin ima ima Obon; @Koro k’ima k’Abasi Ibom odun. @@2.	Ima, yak nnyin ima, koro, kpa mmo @Emi emade edi Esiemo@@3.	Ima, yak nnyin ima; ikeyama, @Owo usua imana unwana.@@4.	Ima yak nnyin ima; koro ntem @Ke idikut Ata Iberedem.@
1.	Yak ndito Christ ke ison@Ebuana k’erikwo, @Ye ikot Esie k’enyon, @Christ Andinyana mmo. @@2.	Kpukpru mm’anam utom Esie,@Emi edude mi, @Etie kiet ye mmo oro @Edude ke enyon.@@3.	Se nnyin akpaimo idi@Oruk kiet ke Enye;@Edi ikwe k’ekpri ini @Mmo emi ekpanade.@@4.	O Jesus tim teme nnyin mi, @Ndien k’ini oro @Ekemde, yak ibe akpa, @Iduk k’eti idun.@
1.	Abasi odudu ye mbom, @K’akwa ima Fo ye mfon,@Kpep nnyin idu eti uwem@K’iso Fo, O Obon.@@2.	K’ison Afo ama akpa, @Man ikpobo erinyana @K’iso Fo ikpenyun ida @Nte nti owo.@@3.	Kpep nnyin imum se ekpepde, @Kpep nnyin ima mmo efakde, @Man k’ekikere ye iko @Inam uduak Fo mi.@@4.	Kpukpru nnyin idi kiet k’ima, @K’ibuot nnyin Afo akakpa. @Kpep nnyin ndien, Obon, ima @Idem nnyin ke Afo.@@5.	Kpep nnyin inyan’ owo k’ukut, @Y’udono, ye afanikon;@Nnyin ikpodot ndibuana @K’utom Fo, O Obon.@@6.	Yak Spirit Fo anam nnyin mi @Ikpere Fi kpukpru ini;@Man k’enyon Afo ekpeti@Nnyin ikamade Fi.@
1.	Emem esit mbufo k’enyon, @Mm’anditiene Obon; edian @Uyo, etoro Enye,@Enyun eno ekom.@@2.	Ekom enyin Obon k’ikwo, @Mbom Esie okpon; @Edat esit k’Enye ndien, @Obon nnyin ofofon.@@3.	O yak ima kiet ye eken, @Isin mbuotidem @K’idorenyin ye ke ima, @Y’nti nkpo enwen.@@4.	Mbom y’emem inyenede, @Abasi onono;@Uyo ukpon, y’Idim uwem,@K’mfom ke nnyin ibo.@@5.	Enye onwono ndinam @Kpukpru k’akpaniko. @Se nnyin mikwe k’emi k’ison, @Iyekut ko k’enyon.@@6.	K’uwem nnyin mi k’ison emi, @Obon odu ye nnyin, @Ndien k’ Enye adad’ubon @Iyedu do ye Enye.@
1.	Ofon ikot Obon nnyin mi @Etim ekop item @Enye onode mmo ete, @Etie ke emem. @@2.	Etie kea ta emem, @Ye ke akwa ima, @Ek’Enye Idem Esie, @Amade mmo eti.@@3.	Mmo kpukpru ek’emade Christ @Edi ikot Esie,@Ndien ndito Esie enyun @Enam akpaniko.@@4.	Edu mi ke ison emi@Nte ison owo;@Esana mi eke k’enyon@K’nsinsi idun.@@5.	Jesus  eteme mmo ntem@Ke okposon uyo,@Ema kiet eken nte Imo@Imade mbufo@
1.	Ukpon  nnyin eyekwo Obon,@Enyun edara ke Enye;@Ibono mi k’ima ndikwo@Y’uyo ye esit kiet nde.@@2.	Nam nnyin inim ibet  ima,@Yak keit anyana kiet eken;@Ofuho ye enye k’ukut,@Onyun adara ke unen.@@3.	Kpep nnyin idian ke esit kient;@Idi kiet ke Christ  Obon nnyin;@Ndien ke uwem okurede@Iyebono y’Enye k’enyon.@
1.	Christian, o kukpa mba@Ke idiok ini emi,@Da Spirit Jesus Obon,@Nyun bon akam.@@2.	Mm’odudu ekan ekuk,@K’eyoyom fi ndimum,@Kuno mmo ifet, kpeme, @Nyun bon akam.@@3.	Men kpukpru nkpo ekon@Obon fo, sine k’idem;@Kuno usua fo ifet,@Suk bon akam.@@4.	Kop se mm’andikan k’enwan,@Enode nte item;@Kpukpru mmo etin, ete,@Yire k’akam,@@5.	Kop s’ Obon odohode,@Obon afo amade,@Ke eteme fi, ete,@Bobon akam.@@6.	Kpeme ! ofuri uwem  fo@Okono k’item oro;@Nam, man uwen fo afon@Nyun bon akam.@
1.	Eson  eda ye Jesus @Nte mbom ekon,@Yak kpukpru nnyin ibuana @K’enwan Esie k’ison@Imai da ye Jesus@Mm’ asua nnyin iyesuan;@Iyetien’ Obon nnyin@K’akamba erikan.@@2.	Eson eda ye Jesus,@Ikot  Esie k’edi.@Akamb’ ekon otibe@Mfin ono nnyin mi. @Isonesit enyene@Nti mbon ekon;@Eda ye Andinyana@Enwana okposon.@@3.	Eson eda ye Jesus@Ekon ibigike,@Ubok owo isonke@Ke midige k’Enye,@Emen nkpo ekon Esie@Y’akam y’mbuotidem;@Mm’ ini odiok mm’idiokke,@Enwan ukem-ukem@@4.	Eson eda ye Jesus@Ekon ibigike.@Mfin eson enwana,@Mkpon eyekure.@Obon enyen’ anyana,@‘No kpukpru mm’andikan;@Nnyin iyedu ye Jesus@K’ata eti iman.@
1.	Mfuho ewak ekan,@Christian, ka iso k’enwan;@Sono da, kufiak edem,@Son idem k’ofuri uwen.@@2.	Christian, suk ka kpa iso,@Nwana nt’eren owo,@Kukpa mba k’enwan emi,@Eyemana ebigi.@@3.	Christian, kukono mfan,@Kufehe k’anwa enwan;@Nkpo ndik ewak eti@Obon eyekama fi.@@4.	Yak esit fo adara,@Sine nkpo ekon fo, ka@Ekon, ekpebebigi@Erikan enyene fi.@@5.	O kutua aba eyet, @Unwam k’edi k’iso, bet;@Kuyak ndi anam fi,@Buot idem fo k’Abasi.@@6.	Christian, ka iso k’enwan@K’utit afo ayakan;@Mm’asua idikemeke@Ndikan ikot Obon@
1.	But idinamke mi, Obon,@Ndidi ono enyin Fo;@Nnyun nnam ido Fo ke iso@Owo ekededi.@@2.	Jesus, Obon mi, nye kpono@Enyin Fo, ke ison;@Man Afo edidiono mi@K’akamba usen ikpe.@@3.	Tutu usen oro, obon,@Afo eye etim@Ekpeme se nnode Fi@Man Afo okponim.@@4.	Ndien k’iso Ete Fo do,@Ye angel Fo, Obon,@Eyeno mi ebiet idun@Y’ikot Fo ke enyon.@
1.	Enye ete, O tim sana!@Usun fo inwanake?@Se unwana ayayama, @Buot idem, nam s’ofonde.@@2.	Usun okpodiok nt’ododiok, @Okponyun oyom edi; @Son esit, kufehe ndik, @Buot idem, nam s’ofonde. @@3.	Duok kpukpru nsu y’nkari, @Ye mm’utom ekim efen; @Y’atakde, y’odorode fi, @Buot idem y’Abasi Fo.@@4.	Mm’owo ema fi, mimana, @Kubuot idem fo ye mmo; @Kpon owo, se Andinyana.@Buot idem, nam s’ofonde.@@5.	Kpem’ utom Ami nnode fi, @Nam k’esit emem, y’uko, @K’ini nkpo edisonde, @Buot idem y’Abasi fo!@@6.	Eyen ete, O  tim sana@Usun fo okim eti?@Se unwana ayayama, @Buot idem, nam s’ofonde.@
1.	Ikot Obon, edi @Ika enwan Ete;@Eson  eda ye Abasi, @K’enyin Eyen Esie.@@2.	Eson idem k’Obon @Abasi mme udim. @Eyedi mm’andikan k’ekon, @Ke ebuotde idem.@@3.	Eda k’uko Esie, @Eben’ idem ndiyo@Esine nkpo-ekon Ete @Kpukpru, k’idemi mbufo .@@4.	Edom’ ndisana @Nte mbon ekon; @Ekop item Andikara, @Ekpep akam ndibon@	@5.	Esan’ uko-uko, @K’enwan ye ke akam, @Kuker’ ekim y’okoneyo, @Eyekakan k’enwan. @@6.	K’enamd’ emi ema, @Enwan eyekure; @Eson eda ke Christ ikpon, @Ye k’odudu Esie.@
1.	Sono nwana eti ekon, @Bere k’odudu Christ Obon, @Tim mum uwem, man ekpedi @Anyanya fo ke nsinsi @@2.	Fehe edinen mbuba, @Kaka iso, kufiak aba;@Usun uwem odu k’iso, @Christ eyedi  utip fo do.  @@3.	Kufehe ndik, ka kpa iso, @Bere k’ukpeme Obon fo; @Udufiokke unana aba, @Christ ono fi uwem k’ima. @@4.	Ku kpa mba, Christ ekpere, @Enye idikpuhokede;@Kam nim Enye k’akpaniko, @Christ eyedi kpukpru ‘no fi. @
1.	K’uyo Fo, O Obon, @Ekim ebe efep, @Onyun osop.@O kop akam, mbok, @K’ibenede, ite, @No mmo minyeneke @Unwana Fo. @@2.	Afo Abasi Ibom @Ama edi k’ison, @Anyana nnyin.@Nam nnyin ikop idem, @Nam nnan okut usun, @O no ofuri owo@Unwana Fo. @@3.	Osuhored’ edi @Nte ibiom; @O nam emem odu @K’ofuri ison, ndien @K’itie ekim, O no @Unwana Fo.@@4.	Akwa Ete, y’Eyen @Ata Ete, y’Eyen, @Mfon, y’ima;@K’ebiet ekededi, @K’ererimbot emi, @O no kpukpru owo @Unwana Fo.@
1.	Sese, Ufok Jehovah nnyin@Ke edikem ini,@Eyekan mme enyon obot @Onyun okon eti. @@2.	Kpukpru owo k’ofuri ison,@Ke ebiet ekedidi,@Eyedi ndibono do, @Ke inemesit eti@@3.	Iko eyeto ke Ufok @Abasi nnyin, emi @Edisuanade ndikpep @Se ofonde fon eti@@4.	Edidem Zion eyekan @Ofuri utit ison, @Ekpep mmo edinem ido @Man etie ke emem.@@5.	Ekan ididuhe aba, @K’eti ini oro @Jesus etemede  owo @Edinam nti ido.@@6.	Mmo eyetie ke ufan;@Kpukpru oruk usem @Eyetiene Fi, Obon, @Ke  ifure ye emem.@@7.	Edi eyak nnyin mi ikop @Eti iko Obon, @Emi akpande idiok @Ke out mbon ison.@
1.	Abasi Ibom, Obon k’enyon @K’akwa odudu nyon’ ison, @Nam ekondo etoro Fi, @Nam mmo ekut mbom Fo mi.@@2.	Tin nno mbon ekim ntem, @Imo ikpon idi Obon;@Ekpon mme idiok-nkpo mbufo @Enyun eduok mm’ndem k’ison.@@3.	Mbok, no Zion mfon Fo, @Da ubon Israel sim ufok, @Nam enyin mmo ekut  nte @Gentile ye Jew  ebuahade.@@4.	Abasi ofuri ekondo@Yak idut ekot Enyin Fo; @Suk kpukpru odudu ekim@Nam eda Fi k’Edidem mmo@
1.	Emenere enyin-usun @Nsinsi itim, @Man Edidem ubon ebe, @Cross akakan k’ekon.@@2.	Mm’udim ekon Abasi Ibom @Esan uko-uko, @Esan eda enam utom, @K’iti utom mbufo.@@3.	Okposuk udim mbufo @Miwakke okposon, @Eka ke kpukpru obio @Ekan mmo ke ekon.@@4.	Ke Ekufehe, esan eda@Nte iren-owo@Jesus eye edi Obon@Ke kpukpru ekondo.@@5.	Emenere enyin-usun, @Nsinsi itim; @Se Edidem ubon k’ebe, @Cross amakan k’ekon.@
1.	Jesus eyekan  k’odudu@Kpukpru mme ebiet k’ison; @Nsinsi Andinyana @Eyetie ke ubon. @Se owo eda nkpo do, @Eke mmo ekponode, @Eduok, enyun ese  Obon, @Emi mmo etorode.@@2.	Ndien  ndito Gentile kpukpru @Eyewara ndiyom, @K’edinyime esit Enye, @Obon ye Abasi Ibom. @Ndien Israel eyeboho@K’ini Jesus Christ, Obon, @Andinyana mmo, edide@Ndikar’ ofuri ison.@
1.	Oto k’edem edere, @Oto k’edem usuk, @Oto k’edem usiere, @Oto k’edem usop,@Oto k’ndito ekim @Ke ediwak mm’idut, @Eseme ososim nnyin, @Iko ndik y’ukut.@@2.	Mmo etetie k’ekim, @K’ata ekim ukpon, @Inyeneke mfon nnyin, @Mbon @Christ Jesus oyoyom mmo, @Edi mbon uwem; @Onyun ono ewuho @Eteme nnyin ntem.@@3.	O Christian, ti ewuho, @Ewuho Christ Obon, @O Christian,  se  mfuho @Awaked ke ison .@O Christian war asana@K’ufok ata ekim; @Nyun no mm’idut unwana @Inyenede mfin.@@4.	Nam Gospel Christ asuana @Osim utit ison, @O nam ata unwana @Ebin ekim onyon. @O nam mm’idut adara @Ke Jesus Christ Obon, @Tutu enye akara @Kpukpru mm’idut k’ison@
1.	Nam mm’idut, O Abasi,@K’akwa odudu Fo,@Ekabade iwiwa@Ekpon nkan’ido;@Nyun nam ekpep ido Fo@Ekpono Fi ikpon,@Man obio mmo edara@K’mfon Fo, O Obon.@@2.	K’mfon Fo, O Abasi,@Afo ono nnyin mi,@Iko eke ikopde@Mfin, k’edem emi.@Iko emi ekpepde,@Ete, ibok y’ndem@Edediok k’iso Fo,@Mmo ebebiat item.@@3.	Iko Fo, O Abasi,@Onyun ayarare,@Christ Jesus Andinyana,@Nnyin, ke edem nnyin k’emi@Ke okposon ima,@Man Enye okposio nnyin @K’ukwan-nkpo ye mkpa.@@4.	Jesus oyom ndinyana@Mmo ek’esopde mi;@Esin nnyin ni ikpenyene@Udeme, ke out @Ikot Fo ek’odude@Ke kpukpru ekonde.@@5.	Nam mm’idut, O Abasi,@K’akwa odudu Fo,@Ekabade iwiwa,@Ekpon nkan’ido.@Nyun  nam ekpep ido Fo,@Ekpono Fi ikpon,@Man obio mmo edara@K’mfon Fo, O Obon@
1.	Jesus eye edi Obon,@Ke kpukpru ebiet ke ison;@Eke utin anwanade, @Ofion onyun ayamade.@@2.	Kpukpru mm’idut mi ke ison,@Eye ebon akam eno @Obon emi, enyun ekwo@Ukpono ye Enyin Esie.@@3.	Jesus Obon nnyin asasuan @Nti eno k’ido mfon;@Ndien ke okposon ubok;@Akpan s’edide idiok.@@4.	Kpukpru, edha ke enyun @Edori Jesus Christ ubon;@Mme angel enenam ntem;@O yak nnyin mi ibo, Amen.’@
1.	Ikot Fo, Obon, ikwo nte @Ekondo esukd’ ibuot @Eno Fi, edi etuana @Ke ekim ntan-idem.@Se, ini idiok ekpere, @Afo oyom mbon utom, @Nam iti mkpa Eyen Fo;@Kop akam, Abasi Ibom@@2.	Ediwak owo k’ison mi, @Ikokopke iko Fo; @Yak mm’isun utom ewono @Erinyana eno mmo;@Man ekop iko Abasi@Ke idut akpaimo.@@3.	Ke utit, k’ini ubon Fo, @Ikot Fo eyebono@Y’Edidem mmo, ke ebekpo@Ke ata idara do.@Idikwe aba k’out mmo@Udono ye mmon eyet;@Satan ye mkpa iduhe,@Obon mmo k’ekpeme mmo.@
1.	Daha k'enyon,, Obon @Obon Abasi mi;@Nam kpukpru ekondo ebak @Enyun ekpono Fi.@@2.	Daha k’enyon, Obon,@Akwa Obon uwem, @Nam kpukpru mm’obio k’ison@Etie ke emem.@@3.	Daha k’enyon, Obon@Spirit Abasi Ibom;@Di nyana ererimbot mi,@Nyun sio mmo ke ekim.@@4.	Kpukpru oruk owo@Edaha ke enyon;@Ekwo ke okposon uyo@Akwa Enyin Obon.@
1.	Di dion utom Fo mi,@Nyun tiene nnyin, Obon;@Doho iko k’odudu Fo@Man kpukpru nnyin ikop.@@Obon, di dion utom, @K’ini ibenede,@Nyun tiene nnyin, eti Ete,@Di dion utom Fo mi. @@2.	Di dion utom Fo mi,@Nam nnyin ikpono Fi.@No kpukpru nnyin akwa ima, @Tutu oson eti.@@3.	Di dion utom Fo mi,@Kpep nnyin iko uwem,@Nyun yak odudu esie@Esin mbuotidem.@@4.	Di dion utom Fo mi,@Yak Spirit Foe di;@Afo ikpon enyen’ ubon, @Mfon enyene nnyin.@
1.	Ukpon mi demede k’idap;@Uwem fo mi osop ebe, @Daha k’enyon nyun nam utom, @Eke enyenede mfin.@@2.	Ukpon mi demede, nyun kwo @K’esit fo ke akpaniko,@Itoro Jesus Christ, emi @Edide Andikpeme fi. @@3.	Ku yak idem fo nno ifu,@Mme ke oburobut ido.@Nam se Obon odonde fi,@Ete, utom foe di emi.@@4.	Nyun kpeme esit fo mfin,@Abasi owowuk enyin @Ese fi, y’ekikere fo, @K’uwemeyo, o’okoneyo.@@5.	Abasi mi mmayak idem @Nno Fi, nam mi ndu uwem,@Kpon kpukpru ekikere mi@Ofon k’iso Abasi mi. @
1.	Akwa Abasi, ke mfon@Se ikot Fo k’enyin mbom;@Ye mmo oro ewahade@Ekpon usun Fo k’ndudue.@@2.	Ke ikpo ye ke nkpri ibio,@Ye ke usun uka-nkpo@Sese akwa out owo@Emi esinde iko Fo.@@3.	Don ikot Foe bine mmo,@Eyom kpukpru oruk owo,@Ekot mmo k’eritiene Fi, @Enyun edu ke nsinsi.@@4.	Yak mmo etin ke Spirit Fo@Tutu ekabade owo,@Man enyen’ obufa uwem @Enyun edu ke Christ k’emem.@@5.	Ison k’utit eyedara@K’ntak eridion Andikara;@Ini ubon Esie k’edi,@Y’emem, y’inemesit eti.@
1.	Tin no mi, Obon, man ntin@Nno mmo eken ke uyo Fo; @Nt’ Afo ‘koyom mi, nam nyom@Mme mmo oro esopd’ usun.@@2.	Teme mi, man nkpeteme mmo @Emi eyode k’usun Fo;@Bak mi, Obon, man nkpobok @Mbon obion y’uyo enyon.@@3.	O sono mi, man k’ndade @K’odudu Fo, ami nkpanyan@Ubok ima nno mmo eken,@Emi misonke ke enwan.@@4.	Kpep mi Obon, man nkpekpep@Mm’nkpo Afo ekpepde mi;@Nyun da iko mi, nam oduk, @K’owon-esit uwak owo.@@5.	No mi nduok-odudu Fo, @Man ntin iko, k’eti ini, @Nno mbom emi ekpade mba, @Man mmo nko ekut emem.@@6.	O yoho mi k’uyoho Fo; @Tutu esit m’ikemk’aba @Ami nnyun ntin k’ufiop iko@Ima, y’mfon, y’akwaa mbom Fo@
1.	Mbok Abasi, yarare@Idem Fo ke iko@Ima Fo ek’etemede@Owo akpaimo.@ @2.	Afo Idem Fo, O Obon, @Edi ima, emi @Mitreke ndino owo @Mfon eti-eti.@@3.	Afo ke erino owo@Eyen Fo ndikpa @Kpan Enye akpanyana mmo,@Owut akwa ima.@@4.	Mmodo akpa akwa ibet@Ono owo item, @Ema Fi ke ofuri esit @Kpa ke ofuri uwem.@@5.	Onyun ke udian’ iko@Ono item enwen,@Nte idem mmo yak owo@Ema owo efen.@@6.	Sin kpukpru, O Obon enim@Iko ima emi, @Kpan nte ndito Fo, mmo@Efon ido eti.@
1.	Christian nam utom fo @No Jesus Obon,@Akakpade k’eto @Ono nnyin k’ison.@@2.	Yak etop Abasi @Atak fi k’inua@Kpukpru ini kworo@Utibe ima.@@3.	Yak esit ofiop fi @Ke utom Esie,@Man ada owo edi@Nditien’ Enye.@@4.	Bon akam kukpa mba@Ke mbuotidem;@Yom nkpo uto nno@Jesus Edidem.@@5.	Nam utom fo tutu@Mkpa ekpere,@Obon eyekom fi@K’obio Esie@
1.	Edaha ke enyon,@Ekpon nkpo ison;@Esin esit y’ukpon y’uwem@Ke utom Edidem.@@2.	Edaha ke enyon,@Eyom nkpo enyon;@Eda esit ima edi,@Ebuana k’Abasi.@@3.	Edaha ke enyon,@Enwana okposon;@Utom okpon eti-eti,@Esop isan edi.@@4.	Emem Cross Christ k’enyon,@Etien’ Enye k’usun@Enye asanade k’ison; -@Edaha ke enyon@
1.	Abasi, Afo omokut@Nte mferede@Ke esit, k’erikop iko@Afo etemede.@@2.	Mmoyom, Abasi, ndinam@Nte enende Fi;@Edi ndisime awak@Akan, ke esit mi.@@3.	Nam mi nson esit, Obon,@K’iko Fo ye ido;@Nyun sin nkan mm’ukwan-nkpo@K’akwa Odudu Fo.@@4.	Mbok, Abasi mi, nam mi@Nkori ke mfon,@Ye ifiok Andinyana,@Kpa Jesus Christ Obon.@
1.	Obon nam uwem mi edi@Unwan’ oto k’enyon,@Ek’ediyamade ono@Owo enwen k’ison.@@2.	Obon, nam uwem mi ebiet@Ata eti mfri,@Emi enemd’ owo esit –@Owo ekededi.@@3.	Nam uwem mi edi ikwo,@Ikwo idonesit,@Eke odiond’ owo k’ukpon@Ke kpukpru ebiet.@@4.	Nam  uwem mi edi esan@Ono mmem-mmem owo,@Man nnyana mmo k’ukeme mi,@Esana k’usun Fo.@@5.	Nam  uwem mi oyoho ye@Itoro mfon Ohon,@Y’mbuotidem, Y’ima emi@Etode ke enyon.@
1.	Obon, k’Afo, odudu mi@Eye otim oson;@K’idara mi kpukpru ini@Ntoro Fi k’ison.@@2.	Ndimana nkpo ison@Nkoro ye Afo,@Yak idem mi otim oson@Man nkpanam utom Fo.@@3.	Ndinamke utom ison@Ke edisop ikpat,@Ndien k’osimde utom Fo,@Mmum enye k’ubok ufat.@@4.	Mmem-idem mi, y’mbit-esit,@Idinyeneke fi;@Nyesin ofuri odudu mi@Ndinam utom nno Fi.@@5.	Nam mmek Fi ke ini uyen,@Yak mi enyene Fi,@Man nnam nkpo k’ofuri  uwem@Nno Enye ‘kamade mi.@
1.	Obon, Okuo k’ami ndi,@Ufan emi amade mi;@Se, mmayak idem mi nno Fi,@O Jesus Christ, mmedi.@@2.	K’ini uwem mi ofonde,@Mmono Fi s’ami nnyenede,@Baba nkpo kiet ndipke;@Y’ofuri esit, mmedi.@@3.	Nyedu uwem k’unwana Fo,@Nyenam utom k’eti ido;@Kpukpru ini nyedi Okuo,@K’ntak oro , mmedi.@@4.	Mmedi y’ofuri odudu mi,@Kpukpru s’nkemede ndidi,@K’akpaniko ofuri-ofuri,@Obon uwen, mmedi.@
1.	Nwana Spirit Fo ke enyon,@Dori owo Fo ke idem;@No enye ekese mfon,@Ye edinen ido uwem.@@2.	K’enye odude k’ufok Fo,@Ndikpep se etemede,@Yak enye ada Fi k’iso@Nte isun-utom Ete.@@3.	No enye ifiok y’odudu@Ye nsono-nda ye ifure;@Ye esit ndima kpukpru@Se Afo, Ete, amade.@@4.	K’ukpeme  y’edibon akam,@Kuyak enye akpa mba;@Utom Fo, yak enye anam,@Anam ofon, anam ama.@@5.	K’utom esie okurede,@Ndien enye okpond’ ison,@Nam enye edibo utip@K’ubok Akwa Ekpemeron.@
1.	Anie k’ufok Fo edidun@Ye Afo, O Obon?@Ani’ editie ke ebiet@Ukpono Fo k’ison?@@2.	Owo emi asanade@K’usun enemde Fi,@Kpukpru iko, kpasuk nte@Enye ekerede.@@3.	Owo ata akpaniko,@Emi onyun anamde se @Kpukpru iko, kpasuk nte@Enye ekerede.@@4.	Owo emi midohoke@Iko edem, minyun@Itinke kpan edibiat@Enyin  mbohidun.@@5.	Idaha nkpo ndisin@Ikpe otip owo@Ke ikpikpu. Anam ntre@Oson ke eti ido.@
1.	Enyin Jehovah esese@Idun nti owo;@Enye akpan uton, okop@Uyo eseme mmo@@2.	Obon obop iso ese@Oburobut owo;@Enye onyun esin ison@Efre itie mmo.@@3.	Nti owo ekut ukut@Ye nnanenyin eti;@Obon okop eseme mmo@Onyin ababare.@@4.	Mn’andisua edinen owo@Eyekpana mkpa;@Ikot Obon edu uwem@Emi mikureke.@
1.	Tien’, ukpon mi, itie emem;@Do Jesus k’ebebet;@Do, duo k’ukot Obon emem,@Owo ikpaha do.@@2.	Unwono Fo ke ami nda@Nsana nkpere Fi;@Mm’idiok owo k’Afo ‘kokot,@Obon, se ami ndi.@@3.	Satan odomo okposon,@Mm’idiok-nkpo efik mi;@K’ekon k’anwa, y’ndik k’esit,@Mmenyene emem k’Afo.@@4.	Otu-ekon y’uboho mi,@Nyesana ye Afo;@Nyenyun ndoho kpukpru mm’asua,@K’Afo akakpa ‘no mi.@@5.	Utibe ima ! Obon obiom@Cross Esie aka mkpa;@Man kpukpru mme idiok owo@Ebuot idem ye Enye@
1.	Obon mbom, k’ebekpo Fo k’enyon@Se nnyin kima, kop akam nnyin k’ison.@@2.	Afo edi eti Ekpemeron,@Kpeme eron Fo, kuyak mmo eyon.@@3.	Ke mkpa Fo, nnyin imodu uwem;@Uwen emi edi nsinsi emem.@@4.	Afo Uyo, di Andibok nnyin mi,@Kpere, nwam nnyin, ke idiok ini.@@5.	Afo edi Ufan mm’ idiok owo@Di, don nnyin esit ke idara Fo.@@6.	Da mfon Fo k’enyon di ke out nnyin,@Nyun nam ikut iso Fo mi mfin.@@7.	K’uwemeyo ye ke okoneyo@Yama k’usun nnyin ke unwana Fo.@@8.	Ete, du ye nnyin ke kpukpru ebiet,@K’uwem , ye k’mkpa, yak isuk idi kiet.@@9.	Da enyin ima Fo tim teme nnyin;@Nam isim idun k’ifure, k’enyon@
1.	O Obon nam ndiana Fi,@K’uwem mi mi nt’isen;@Yak unwana Fo ada mi@Usun, osim enyon.@@2.	Idara nkodionode @Ke Jesus Christ Obon,@Uwem ukpon k’ima Esie,@K’emi edu ke mmon?@@3.	Biat idiok ekededi@K’esit mi, O Obon;@Nyun kpep mi man kpukpru ini@Nkpono Fi ikpon.@@4.	Nam ndodion ndiana Fi@K’uwem mi, O Obon;@Man unwana Fo ada mi@Usun, nsim enyon.@
1.	O yak ntoro Christ, Obon,@Ke ofuri esit mi, @Enye eyet mi ke iyip@Otode Calvary.@@2.	O no esit nsukidem, @Esit akpaniko, @Emi okopde kpa item@Jesus Obon enyon.@@3.	O no mi obufa esit @Otode ke enyon,@Ofon ama, eye eti,@Ebiet Okuo, Obon,@@4.	O no esit obunode, @Esit mbuotidem, @Emi adianade ye Christ @Jesus, k’Iberedem.@@5.	Nam esit mi ekpebe Fi, @Nyun dun ye ami, Obon, @Nam ido mi otoro Fi,@K’iso owo k’ison.@
1.	Esit oro ofon@Emi asanade;@Koro enye edikutde @Abasi Ibom k’enyon.@@2.	Obon ekedi,@Ono uwem y’emem;@Odun k’out mm’owo nte@Uwut-nkpo y’Obon.@@3.	Mm’owo nsuk-esit,@Esuk ekut Enye;@Enye onyun odun ye mmo@Esit asanade.@@4.	Edisana esit@Oto k’iyip Obon;@Enye ofon mm’ukwan-nkpo mmo@Emi ebuotd’ idem.@@5.	Nnyin iyom Iso Fo,@Man ibo eridion;@No nnyin eti esit, Afo@Amade ndidun.@
1.	No mi mbuotidem, emi@Midifiakke edem;@K’ubuene ye idiok ini@Etie ukem-ukem.@@2.	Isioroke uyo, k’ini@Obod’ ufen k’idiok;@K’ukut ebere y’Abasi,@Obo nti ifiok.@@3.	Mbuotidem, emi otim@Oson k’ini ekon;@Inyeneke ndik y’ofim@K’abarade oson.@@4.	Mbuotidem emi, ama@Mfafaha usun, @Tutu osim k’usen mkpa@Ye akpatre idun.@@5.	No mi, Obon, mbuotidem@Emi ofonde ntem;@Man k’ini nsanade k’ison @Nkop inem enyon.@
1.	Ima Abasi amakan @Kpukpru mm’ima eken, @Di dun k’esit kpukpru nnyin mi, @Mme unwono mfon Fo, nam!@@2.	Jesus, Afo edi mbom, @Y’anana-adana ima;@Tiene nnyin mi y’uwak mfon@O Akwa Andinyana.@@3.	Okposon Abasi, nyana, @No kpukpru nnyin uwem Fo;@Di ndien, kukpon aba nnyin,@Dun ye nnyin ofuri-ofuri. @@4.	Iyebuana ndino Fi@Ikwo, ye ekom k;ison;@Iyetoro Fi k’nsinsi@Nte udim Fo k’enyon.@@5.	Yet esit nnyin nam obufa, @Kuyak idiok-nkpo osuk;@Yak akamba erinyana@Osim esit nnyin kpukpru.@@6.	Nam ikori ke mbiet Fo, @Tutu nnyin isim k’enyon;@Tutu nnyin itop anyanya@Nnyin, iduok k’ukot Obon.@
1.	Da uwem mi, yak edi@Ek’enyenede kpa Fi;@Da mm’usen mi ye mm’isua,@Yak esuk etoro Fi.@@2.	Da mm’ubok mi, nyun nam mmo @Etoro Fi k’ima Fo;@Da mm’ukot mi, name di @Edisop ikpat nno Fi.@@3.	Da uyo mi, nyun nam mi @Nkwo ikwo ono Obon mi;@Da mkpo-inua nko@Yoho mmo y’itoro Fo.@@4.	Da kpukpru inyene mi;@Nkpesinke ndino Fi;@Da ofuri ikike mi@Nam nte enemde Fi.@@5.	Da esit mi, name di @Okuomo ofuri-ofuri@Da enye, edi Okuo,@Nam edi ebekpo Fo.@@6.	Da ima mi, Obon mi, @K’emi nyak kpukpru nno Fi.@Da idem mi, ndien nyedi@S’idinyenede kpa Fi.@
1.	Akam edi mkpa ubok @K’ata akpaniko;@Etie nte edem’ ikon @K’ikpanesit owo.@@2.	K’ini mfuho ye ukut, @Ibon akam k’esit @Abasi okokop onyun @Ono ndonesit.@ @3.	 Akam edi ekpri uyo, @Uyo nenowon,@Emi Akwa Ete, @K’ubon Esie k’enyon. @@4.	Akam edi uyo mbom @Atuade nkpofiok;@Mme angel edara k’ikwo, @Ete, enye k’afiak.@@5.	Akam ebiet ibifik nnyin, @Ata uwem ukpon, @Osuk odu k’inua owo @K’ini edikpond’ ison.@@6.	Obon, emi edid’Usun, @Y’Akpaniko, y’Uwem, @Mbok, kpep nnyin ibon akam, @Akam mbuotidem@
1.	Ufan ewe ebiet Jesus, @Emi oyode ndudue?@Ndibin Abasi ke akam, @Nso nkpo edinem ntre?@Kpukpr’ ini iduok emem nnnyin,@Inyun ikokop ubiak, @Koro mibuotke idem nnyin, @Ye Akamba Andifak.@ @2.	K’ini ikutde idomo, @Ye k’ini afanikon, @Yak ikukpa mba, id ammo @Ke akam, isok Obon. @Ufan efen mi iduhe @K’ukut nnyin abuanade, @Okut nte nnyin imeemde;@Men ukut, da sok Enye.@@3.	Edieke nnyin ibiomde @Mbiomo ek’edobide, @Jesus eyeno unwam ke @Iditienede Enye, @Mm’ufan nnyin ema ekpon nnyin, @Yak ibine kpa Enye, @Ke ubok-ima Ufan nnyin @Iyetie k’ifure.@
1.	Ami mmenere enyin @Nse Fi, Obon; @Udon ima Fo, ododion @Anam owo Fo okposon; @O nyana mi Ete.  @@2.	Spirit Abasi, demede @Ukpon mi ke idap @Idiok-nkpo; nyarare @Ukwan ido nnyenede, @O Jesus, Andifak.@@3.	Kuyak nde idap k’ini@Mm’asua I ekperede, @Nam mi mfiok eti ido, @Y’ido oro minemke Fi, @Spirit Abasi nnyin.@@4.	O nam  nsua idiok-nkpo @Odude k’esit mi, @Nnyun nkori ke odudu Fo, @Ye ke ima mfon oro @Afo onode mi.@
1.	Yak mi nkpere Fi,@Abasi mi,@Cross okpobionode,@O nyana mi.@Ofuri Ikwo ‘yedi,@Yak mi nkpere Fi,@Nkpere Fi.@@2.	K’omo nsanade@K’okoneyo,@Nkwe nkpo aba@Nsuhore nna,@Ke ndap ami nyedi@Nkper’ Abasi mi,@Nkpere Fi.@@3.	O yak udoro ukot@Osim enyan;@Kpukpru mme eno Fo@Ono ke mfon.@Mm’ angel esuk ekot@Yak mi nkpere Fi,@Nkpere Fi.@@4.	K’ini ndemede@Nnyun ndaha nda,@Nda itiat mmen@Beth-el k’enyon.@Afanikon mi mi@Eyenam nkpere Fi,@Nkpere Fi.@@5.	Ke mba ndok nsim@Ikpa-enyon,@Nkwe aba utin@Ye ofion;@Ikwo mi eyedi@Yak mi nkpere Fi,@Nkpere Fi.@
1.	‘Di, ‘ke Jesus okokot,@Yak ikpan uton ikop;@‘Wara di, nyun mek ido@Ek’nkpepde mbufo.@@2.	‘Kpukpru nditowon@Eno Mi ofuri ukpon;@Mbufo nkani iren,@Eyoyom Mi ke uwem.@ @3.	‘Mmo minyimeke, enam @Se mifonke mmo k’akpan;@Mmo mimana Mi, ema@Ndutuho ye mkpa.@@4.	‘Se , inemesit odun@Ye emem, k’eti usun@Ek’ntemede owo;@Bo ata eti nkpo.@@5.	‘Di ke Jesus okokot,@Yak ikpan uton ikop;@‘Wara di, nyun mek ido@Ek’ nkpepde mbufo.@
1.	Nte nkpo osuk efek fi,@Abiat uwem fo?@Tien’Obon; Enye k’okot fi,@‘Du k’emem!’@ @2.	Nt’ Enye enyen’ idiono@Man owo ofiok?@Se unan k’nkan, ye k’ ukot,@Ye k’ubok.@@3.	K’ntiened’ Enye k’ison mi@Nso ke ndibo?@Mmon eyet ye nnanenyin ye@Mfuho.@@4.	Nte Enye ayar’ anyanya@Ke ibuot Esie ?@Ih, ayar’ anyanya ikpo@Nkukim@@5.	Mma nyire Enye k’uwen mi@Nso k’ami nkpobo?@Erikan ye erinyana@Kpa nsinsi.@@6.	Mma nyak idem mi nno Enye,@Mme Enye eyesin?@Idisinke! Enye okot fi@Kpa mfin.@@@7.	Mma nkut nnyun ntiened’ Enye@Mme ‘yanyana mi?@Bup ikot Esie k’ison mi,@Se mmo enyon@
1.	Jesus ke okot nnyin kpukpru,@Ke uwen-ukut emi;@K’usen, k’usen,k’Enye okot,@O ufan, di tien ‘ Imo.@@2.	Nam se mbet Esie enamde@K’mben Inyan Galilee,@Mmo ekpon utom y’inyene,@Ekonyun ebin ‘ Enye.@@3.	Jesus ke okot nnyin kpukpru,@Ndikpon nkan’ ido,@Ye nkpo ke ererimbot@Man ima Enye ofuri.@@4.	Ke idaresit ye mfuho,@Ke utom ye ke mbre,@Jesus ke okot nnyin kpukpru,@Ete nnyin ima Imo.@@5.	Yak ikop uyo Fo, Obon,@Ye kpukpru item Fo nko;@Man inam se Afo arnade,@K’ofuri esit, k’uwen nnyin.@
1.	Jesus k’okot fi ete yak edi@Ete edi, ete edi;@Nsinam oyod’ okpon uyama@Akwa ima Esie? @	@	Jesus k’okot,@	Jesus k’okot,@	Jesus k’okot fi,@	K’okot fi, ete yak edi.@@2.	Jesus  k’okot mmo ekpade mba,@Ete edi, ete edi,@Da mbiomo fo, sok Enye man obiom,@Enye idibinke fi.@@3.	Jesus k’ebet, O tien’ Enye k’emi,@Enye k’ebet, Enye k’ebet,@Di duo k’ukot Esie, y’idiok-nkpo fo,@Men idem kubet aba.@@4.	Jesus k’okot, O kop uyo Esie,@Kop nno Enye, kop nno Enye,@Mm’obuot idem y’Enye eyedara@O men idem, wara di.@
1.	Kop ata eti uyo,@Andinwam,@Nam iko osim owo,@Andinwam.@Suan iko k’ofuri ison,@Idige nkpo unyam;@Fiori ke enyin Obon,@Andinwam.@@2.	Sana ke kpukpru mm’idut,@Andinwan;@Be k’inyan mme dok k’obot;@Andinwam.@Se mme nkim-nkim owo;@Se mbon mbubiam;@Se uboho mmo nko,@Andinwam.@@3.	Kwo k’ini afanikon,@Andinwam.@Andinyana ye Obon,@Andinwam.@Ke ndik anamde fi@Kwo ikwo nyun bon akam.@Jesus akakan udi;@Andinwam.@@4.	No ofim akwa uyo;@Andinwam.@Yak mm’idut edara nko;@Andinwam.@Tan’ ese Akwa Obon,@Andikpon ye Andinam.@Efiori, enyon ye ison,@Andinwam.@
1.	‘Mbon mba edi mi;’@Jesus odoho ntre,@‘Ke nno nduok-odudu,@Ye ata eti ime;@Jesus ada inyene,@Eridion y’ima,@Mfon ido,ye emem@Eke  efonde ema.@@2.	Edinem uyo Jesus,@K’ekim okot ete,@‘Di bo eti unwana@Eke minimeke.’@Nnyin ikodu k’mfuho,@Imai sop usun;@Edi, k’unwana Jesus@Iya isim idun.@@3.	‘Tiene Mi, ikot Mi,’@Uyo Jesus k’edi.@‘Iyetiene,Obon,@Koro imade Fi.@Afo omono uwem,@Y’odudu ke enwan;@Ke kpukpru eridomo@Nnyin iyesuk ikan.’@@4.	Jesus okokot ete,@‘Owo ekededi@Eke amade uwem,@Yak etiene Mi.’@Okposuk nt’ idide@Mm’anam idiok eti,@K’ima eke okponde@Enye anyan’ ofuri.@
1.	Ami nnyen’ iko nno fi , Hallelujah!@Iko emi otode Obon;@Ewewet k’iko Abasi, Hallelujah!@Se Jesus Christ, nyun du uwem.@@	Se Obon . . . k’akpa k’eto,@	Se Jesus nyun du uwem;@	Ewewet k’iko Abasi, Hallelujah!@	Se Jesus Christ, nyun du uwem.@@2.	Kop Iko ata ima, Hallelujah!@Emi edonde esok fi;@Iko oto k’enyon, Hallelujah!@Se Jesus Christ, nyun du uwem.@@3.	Enye ono uwem, Hallelujah!@Ata uwem nsinsi;@Se Eyen-eron k’eto, Hallelujah!@Jesus Christ emi anyanade.@@
1.	Sese! Esen ada k’usun!@Oyom  ye afo ndidun;@Atuak,onyun ebet fi do,@Ete,ufan, kusin Imo!@@2.	Ka, sio usun, koro owo@Mikwe oruk Ufan oro;@Esit adat owo emi@Ufan emi etienede.@@3.	Se! Enye anyanyan ubok,@Edinyana fi ke idiok.@Kere ata akwa ima@Jesus adad’ ama mm’asua.@@4.	Obon ukpon, Obon emem,@Nam mm’ asua Fo esuk idem,@Enyime Fi akara mmo@Akar’ idut akpaimo.@
1.	Da mm’andikop nsat-iton,@Edi ke mmon uwen,@Idim emi asanade@Ono kpukpru owo.@@2.	Didie ke mbufo esuk@Eda nson-idem,@Y’inyene mbufo,eno@Se midige uwem?@@3.	Ekop, enyun edia udia@Ami nnode mbufo@K’ikpikpu mi; enyun enwon@Se inyenede uwem.@@4.	Ami nyenam ediomi Mi@Emi mikurede@Ye mbufo; nyenyun nno mfon@Udeme ikot Mi.@@5.	Eyom Abasi k’edikem@Ini ndikut Enye;@Ekot Enye adanoro@Enye ekperede.@@6.	Yak mme abiat ibet Obon@Ekpon ukwan ido;@Yak idiok owo onyun@Asana ke esit.@@7.	Yak mmo ekabade, enyun@Ke ofuri esit mmo@Eyom Abasi, ye mfon@Christ Andinyana owo@
1.	Fiak andiyo , nyon ufok,@Uso k’ebene fi@Ete, O fehe idiok,@Ete, O wara di;@Fiak edem!@@2.	Fiak andiyo, nyon ufok,@Jesus k’ebene fi,@Ete, tiene Imo mbok,@Imo inyana fi,@Fiak edem!@@3.	Fiak andiyo, nyon ufok,@Spirit eteme fi;@K’akpaniko, ye ifiok@Emi anyanade.@Fiak edem!@@4.	Fiak andiyo, men idem;@Mkpa ekpere fi;@Mufeheke k’ini uwem@Ubohoke k’udi.@Fiak edem !@@
1.	Nt’afo uduyakke Jesus@Oduk k’esit fo mfin?@Eny’atuak, osuk ebet fi@Mme af’ udunyimeke?@	@	Berere usun nno Jesus,@	Jesus Edidem enyon;@	Nwana esit fo ufan mi,@	O kubet usen efen.@@2.	Emenyen’ ifet k’utom fo;@Ekpedi Jesus Obon@Jesus ek’obod’ ufen fo@Unyeneke nno Enye.@@3.	Nte unyeneke Idahemi@Ini ndino Obon?@O kubet aba, eyen mi,@Ndusuk udukwe mkpon.@@4.	No Jesus itie k’uwem fo,@Da Enye nte Edidem,@O kuyak ifet okpon fi;@K’ini Christ onyimede.@
1.	K’ini Christ okosuhorede@K’ison emi ke obukidem@Edi ndiyom nyun nyana mmo@Emi esopde ke ekim.@@2.	Mm’anam idiok,ebiet eron@Emi esopde ke ikot;@Ekpond’ ufok,ekpond’ usun,@Enyun edu k’idiok itie.@@3.	Jesus, Eti Ekpemeron,@Ifrek’ enyin, atua mbom,@Oyom, otono ntak okut,@Mm’osop-usun k’anyan idut.@@4.	Ndiem ke akwa idaresit,@Okut enye k’ufot ikot;@Emen odot k’afar’ Esie,@Onyon ufok k’idaresit.@@5.	Ndien k’Enye osimd’ ufok@Okot mm’ufan y’mbohidun,@Ete ebuana ye Imo@K’idara edikut eran.@@6.	Ntre idara edidu@K’iso mme angel ko k’enyon,@K’ini owo akabade@Afiak oduk k’usun Obon.
1.	K’okot, k’okot, Anie?@K’ebet, k’ebet. Enye do;@Se uto Esen adade@Akanam owo mikwe;@O ukpon mi, se nkpo’ mi,@Mme afo ukereke?@@2.	K’okot, k’okot, Enye do@K’ebet, k’ebet, eyeye;@Se ikot okot eti-eti,@Enye esesiri usun,@Ediwak mbio anade;@Ndiberere oson.@@3.	K’okot, k’okot, se Enye@K’ebet, k’ebet, mmo k’usun’@Ih, ubok emi ekimde,@Atatuak ke esit fo,@Enye ek’ebetde fi do @Edi Andinyana Fo.@
1.	Andinyana,ikwo ke enyin Fo,@Ye esit kiet, ikwo usuana nnyin;@Ikom fi, k’iso nnyin isuanade,@Ndien k’emi ibet iko emem.@@2. 	No nnyin emem Fo k’in’ ikurede,@Kpa nte inyenede k’uwemeyo;@Fen no nnyin ke kpukpru idiok-nkpo@Nyun yet esit nnyin k’eti iyip Fo.@@3. 	No nnyin emem Fo ke okoneyo, @Kabar’ ekim esie sin k’unwana;@Kpeme ndito Fo k’ubiak y’idiok, @Koro ekim miduhe k’nkan Fo. @@4. 	Nam uwem nnyin ke ererimbot mi, @Oyoho y’emem Fo kpukpru ini;@K’ini uyo Fo edikotde nnyin,@Da nnyin usun k’isan nnyin ke enyon @
1.	Eti Ete, ima Fo@Ayama k’usun owo;@K’ini eyo okutde,@Du ye nnyin, Ete.@@2.	Eti Andinyan’ owo, @Kpeme nnyin k’okoneyo;@No unwana Fo, Ete, @K’ini isonde.@@3. 	Eti Spirit, di kpere@K’ini ubiak osimde;@Nam unwana ayama@Ke ini mkpa @@4. 	Ata eti Abasi,@Ekim ikimk’ ino Fi;@Mmo Afo ekpemede, @Ekim isikwe.@
1.	Usen fo, Obon, omokure, @Ekim oduo k’ewuho Fo, @K’ikwo usen-ubak ikwode @Edok etiene Fi ko. @@2. 	Imakom Fi koro ufok Fo, @Mideh’ idap ke usiere @K’uwemeyo ye okoneyo, @Ererimbot k’ekpekpeme.@@3. 	Nte eyo esierede @K’ikpo ye ke nkpri obio,@Uyo owo k’ukem itreke, @Itoro Fo ikpaha nko.@@4.	Utin Foe mi osopde mi, @K’idut efen asiaha;@Ntre, idut oro k’ekom Fi@K’utibe utom Fo ye ima. @@5.	Yak edi ntre, O Abasi,@	Ebekpo Fo ididuoho ,@Ubon Fo ada ke nsinsi,@Tutu ekondo ebed’ efep.@
1.	Ke mfon emi Abasi@Onode mi mfin, @Nyetoro Obon mi.@@2. 	Obon mi, nso ke ndinam @Nno Fi, kpukpr’usen @Nditoro Enyin Fo?@@3.	Afo omowut mi usun, @Kop akam mi mbok,@Dion ubok-utom mi.@@4. 	Ku yak mi nkpon ima Fo,@	Yak mi mma emem Fo, @Tutu Afo okot mi.@@5.	Da erinyana Fo sok mi, @Sana di kpeme mi @K’ebiet idun mi mi.@@6.	Afo Itiat-uboho, @Kpeme mi ke ndede, @Ke akwa odudu Fo.@@7. 	K’ini ami ndikpade @Suk bat mi nte Okuo, @Nyun da mi dok ke enyon.@
1.	Itoro mi enyene Fi, @Ete, k’okoneyo emi; @Kpeme, O kpeme mi k’ison, @K’idak mba Fo, O Obon.@@2.	 Mm’ukwan-nkpo mi, Abasi, fen, @Ek’nkanamde k’usen emi;@Kpan nkpokop inem eti, @Ye Afo ke okoneyo.@@3.	Nam mi nde eti idap@K’okoneyo emi; kuyak@Nkpo ndik ekpere mi;@Ete, nyak idem nno Fi. @@4. 	Kpep mi, Abasi, ndidu @Eti uwem k’okpono Fo, @Kpan nkufehe ndika @K’iso Fo, ke usen ikpe.@
1.	Abasi mi, okoneyo k’edi, @Eyo okut, mbak, di du y’ami;@Nkwe aba ufan ekededi, @O Andinyana, di, di du y’ami@@2.	Ibio usen uwem osop ebe, @Mm’nkpo ison enyun eyemere, @Kpukpru ekpuhore et-eti,@Afo ukpuhokede, du y’ami @@3. 	Kutiene mi k’odudu Edidem ,@Edi sun-sun k’ifure ye emem,@Ye mmon eyet, tua mi mbom k’emi, @Ufan mm’anam-idiok, di du y’ami. @@4. 	Moyom Iso Fo ke ofuri ini,@Afo ikpon anyana mi k’ini@Usua ukpon asan’ ekpere mi; @Ke eti, ye idiok, di du y’ami.@@5.	K’ini Afo odud’ ekpere mi, @	Nkereke usua ekededi,@Ami mfeheke mkpa, mm’udi,@Makan kpukpru k’Afo odu y’ami@@6.	Ndien k’mkpa ekperede, Obon,@O nyan ubok Fo, wut idun enyon,@Usun heaven ana inwan k’emi;@K’uwem, y’mkpa, Obon, suk du du y’ami@
1.	Utin k’osuhode@	Eyo k’okut;@	Yak ima nnyin anam@	Nkpe-ubok k’ukut.@@2.	Nte Christ  ke eto@	Akanamde,@	Ke ediyak ukpon@	Nno Ete Esie.@@3.	Ntre k’emi nyak@	Ukpon mi nno@	Abasi, Andibot@	Uwem akpaimo.@@4.	Ndien nnyin iyede@	Ke ifure;@	Inyeneke ndik,	@	Ye se isemede;@@5. 	Ibohoke Enye@	Ndinam se@	Enye ekerede@	Ye ikot Esie.@@6.	Ntem ke ndinam@	Kpukpru ini,@	Ke edidu uwen @	K’odudu Abasi.@
1.	Ete emi odunde k’enyon,@Yak ikwo akwa ima Fo@ Ke mbubreyo emi.@K’usen, ima Fo obok nnyin,@K’usen, ubok Fo ekpeme@Nt’ima Fo awakde.@@2.	Fen mm’ ukwan-nkpo em’inamde,@Ekikere ye mm’idiok-nkpo,@Ufup y’mbukpo ido;@Nyana nnyin ke ererimbot,@K’emi ye k’ofuri uwem nyin,@Afo Uwa Calvary.@@3.	Ke mm’idiok- iton andidiok,@Ke odudu spirit ekim,@Di ebiet uboho nnyin;@Yak odudu Fo ekpeme nnyin,@Ke okoneyo nt’idede,@Ke udim mme angel Fo.@@4.	K’ini mbara oduode,@Y’Edisana Spirit yoho@Esit kpukpru ikot Fo.@Yak ide, O Ete, k’emi @Ke idak mba emem Fo,@Ye ikot Fo ko k’enyon.@
1.	Jesus  yak Ikut mfon Fo@Ke mbubreyo emi;@Yak ikop akwa ima Fo,@Eke onode nnyin mi.@@2.	Kuyak idiok ekpere@Nnyin k’okoneyo emi;@Ke ubok Fo, Jesus kpeme,@Okpeme nnyin kpukpru mi.@
1.	O Jesus, utin ukpon mi,@Ekim ikimke ino mi.@Kuyak nkpo ison emi@Esin ami ndikwe Fi.@@2.	K’ini idap anamde mi,@Yak mi nsuk mbere Fi.@K’ntak’ aba enyin k’ison@Yak nkut Fi ko ke enyon.@@3.	Kam du ye ami, O Obon,@K’ofuri  uwem mi mi k’ison,@Kam du ye ami ke mkpa,@Ke ndikwe mm’ufan aba.@@4.	Se mma oro mimana Fi,@Tua mmo mbom idahemi,@Nam Spirit Fo eteme mmo@K’usun ata unwana Fo.@@5.	Se mmo oro edonode,@Ye mmo oro efuhode,@Tim kpeme nyun don mmo esit,@Man mmo ye Afo edi kiet.@@
1.	Ifun ison, Isasuan @Mkpasip ke ison,@Ubok Obon obok enye,@Kpa Enye oduok mmon.@Enye  ono ndaeyo,@Ini ukwo nko,@Ono nkene edim,@Ye ofim ye eyo.@@	Kpukpru s’inyenede@	Eto k’ubok Obon;@	Ekom Enye, ekom Enye@	K’ntak akwa mfon.@@2.	Ubok Obon amanam @Ofuri enyo y’ison,@Anam mm’eto esehe,@Owuk ata enyon.@Mm’unam ikot ye mm’inuen@Ebuot idem y’ Enye,@Yak kpukpru nditowon@Enyun enam ntre.@@3.	Ikom Fi, O Ete nnyin,@K’akwa mfon y’ima,@Ke erino eti uwen, @Utom ye udia.@Baba eno iduhe@Emi odotde Fi,@Edi yak nnyin ikpono,@Inyun inyene Fi.@
1.	Nnyin  imen itoro nnyin,@Ek’inode Fi, Obon,@K’abana akwa ima@Ek’amad’ owo k’ison;@Ediye nkpo odu@Afo okobot kpukpru.@@2.	Nnyin imen itoro nnyin,@Ek’inode Fi, Obon;@Mfon Fo kpukpru ini,@K’ada nnyin k’iso k’ison,@Mfri, utin, ye ufene,@Ek’ Afo enyenede.	@@3.	Nnyin imen itoro nnyin,@Ek’inode Fi, Obon;@Kor’ Afo onode nnyin@Ediwak ufan k’ison;@Ke ima owo k’ison,@Ikut ima Fo k’enyon.@@4.	Nnyin imen itoro nnyin,@Ek’inode Fi, Obon;@Kabana mm’eno eke@Anamde ikut k’ison;@Kpa mfon obukidem,@Ye nkpo mbuotidem.@@5.	Nnyin imen itoro nnyin,@Ek’inode Fi, Obon;@K’aban’ ikot Fo, emi@Ekponode Fi eti;@Enyun enamde okposon@Utom Fo k’ofuri ison.@
1.	Obon enyon, y’inyan, y’ison,@O bo itoro ye ubon;@Nam nnyin ima kpa Fi ikpon,@O Andino.@@2.	Afo Obon ono uwen,@Udia nko, y’nsonidem,@Okoro ye nkpo efen,@O Andino.@@3.	Afo ono ikpon Eyen,@Eno okpon akan efen,@Man edifak mm’asua Fo ken,@O Andino@@4.	Afo ono  Eti Spirit,@Uwen  ukpon y’idaresit@Onyun oyuho nnyin k’esit,@O Andino.@@5.	Nnyin idoduok s’inyenede;@S’inode mmo ebuenede@Eyedi s’idinyenede,@O Andino.@@6.	Se nnyin inode Fi, k’ison,@Ikemke kem y’ata ubon@Afo eyeno nnyin k’enyon,@O Andino.@@7.	Yak nnyin ino Fi esit nnyin,@Utom , y’inyene kpa mfin,@Baba nkpo  kiet ikusin,@O Andino.@
1.	Edi, yak ikom Obon @K’ikwo ini ‘dok k’ison,@Etan mm’mfri  enim@Ke  ufok, mbak edim@Abasi nnyin omono@K’unana nnyin, man ibo,@Etien’ Enye k’ufok@Ye ikwo ini idok.@@2.	Koro  Abasi k’enyon@Eyede idok enyon,@Eyesiono mmo oduok@Se edide idiok.@Angel eyefop k’ikan@Kpukpru mbiet inwan,@Eyekpon nti owo@Ndidun ye Enye ko.@@3.	Sop di, Ete nnyin, k’idok@Da nti mfri Fo, dok,@Tan mmo kpukpru, don k’ubet@Ke ata eti ebiet. @Ikot  Fo eka k’enyon,@Di ye mme angel Fo, di,@Iyedi itiene Fi.@
1.	Yak itoro Abasi,@Ke ikwo idaresit;@Koro mbom Esie@Ye nnyin midikureke.@@2.	Enye okobot  utin@Ono nnyin uwemeyo;@Koro mbom Esie@Ye nnyin midikureke.@@3.	Enye okobot ofion@Akpayama ke ison;@Koro mbom Esie@Ye nnyin midikureke.@@4.	Toro Enye ‘konode nnyin@Edim ndidep k’inwan;@Koro mbom Esie@Ye nnyin midikureke.@@5.	Inwan, kpa Enye oto,@Eti eduek Enye ono;@Koro mbom Esie@Ye nnyin midikureke.@@6.	Yak itoro Enye emi@Ke eti idok emi;@Koro mbom Esie@Ye nnyin midikureke.@@7.	Ye k’udia nsinsi,@Enye ono k’obon nnyin;@Koro mbon Esie@Ye nnyin midikurede.@@8.	Ubon enyene Ete,@Ye Jesus, Eyen Esie;@Ye Eti Spirit nko@Ke nsinsi, Amen.@
1.	Obon idok, nnyin imedi@Ndikom Fi k’mfri emi,@Adade obok ikot Fo@Tutu isua efen k’iso,@Ye ke nti ekikere@K’uto, ye k’ini idokde.@@2.	Mkpasip itode k’ison’@Mbemiso etib’ ofon;@Akpa , ndimo odu uwem,@Emi otode Edidem.@Ntre ke mm’andikpa k’Obon@Edu eti uwem k’enyon.@@3.	K’usen, k’usen, nnyin k’ibene@Udia nnyin nte ekpepde;@Edi idig’oro ikpon@Edi unana nnyin k’ison@Afo ‘ Uyo-uwem, ‘no nnyin@Udia ukpon k’usen, k’usen.@
1.	Abasi Iberedem eset,@Unwam k’ini iso;@Ebiet udibe nnyin k’uwem,@Nsinsi idun.@@2.	K’idak mba Fo nnyin idu,@Sun-sun ke nnyin ina;@Ubok Foe di okposon,@Akan kpukpru mm’asua.@@3.	Mbem iso mm’obot ada @K’itie mmo k’ison,@Afo Abasi odudu@Nsinsi Obon.@@4.	Se ediwak isua ebe@Nte ntuhube,@Nte efen k’okoneyo@K’ini ided’ idap.@@5.	Ini, nte akamba mmon@Emen owo efep,@Nte ndap k’okoneyo@Onyon k’usenubok.@@6.	Abasi Iberedem eset,@Unwam k’ini iso,@Ebiet udibe nnyin k’uwem,@Y’nsinsi idun.@
1.	Ete k’enyon, amada nnyin,@K’ifure osim mfin;@Bem iso k’isan nnyin k’ison,@Kpukpru usun kpeme nnyin.@Ufan y’Anditeme k’uwem,@Imada ekom idi,@Midige ima okponde@Didie k’ikpotoro Fi?@@2.	Mbufa mbom enyana@K’ini emi ebede,@Ukpeme ye mfon-ido@Kpukpru ini ekpere.@Ima fo akpan idiok-nkpo@Ndisim ndito Fo,@Eridion Fo awak akan,@Nte nnyin ibatde mmo.@@3.	Ekim emesim nnyin k’usun,@Y’okposon oyobio;@Obubit enyon obiono@Nnyin ndikut iso Fo.@Edi ima Fo ikponke @Nnyin ikpon ke mfuho,@Unwam, kiet onode eken,@Edi kpa Afo ono.@@4.	Ekese mm’ufan etoro@Obufa uwem k’Afo;@K’emi mmo k’ebet ndidara@Ikot  mmo k’edem oro.@K’in’ isan nnyin okurede@Mi, nnyin mididuhe aba,@Ete, da nnyin ka k’edem Fo @Ke unwana nsinsi.@
1.	Ukpon mi , se isua efen@K’uwen fo mi ebe;@Mme kiet emi otonode,@Edidi akpatre.@@2.	Ukpon mi, wara demede,@Nyun se itie fo;@Domo, k’iko Abasi Ibom,@Esist fo ye ido.@@3.	Ke obufa ini emi@Otonode mfin,@Yak mi nsin ifik nyom@Nkpo Abasi Ibom.@@4.	Nam mi nsop ukot eti,@Abasi, ke usun@Emi akade ebiet@Ikot Fo ededun.@
1.	Nnyin  ikwokwo odudu Fo@Emi onode nnyin uko;@Ke mbom Fo itono isua@Tutu enye okure ama.@@2.	Kpukpru ebiet , kpukpru ini,@Kpeme nnyin Akwa Abasi;@K’akwa uforo Fob ok nnyin,@Nyun da ifiok Fo teme nnyin.@@3.	Imokom Fi ke mfon eset;@Ini iso, nnyin ibebet.@Andikpeme k’Afo edi@Ata emem k’ibene Fi.@@4.	K’idara ye ke mfuho,@Kpukpru edi Afo ono;@Mfon-ido Fo anam nnyin@Y’ Afo inyen’ idorenyin.@@5.	Ke mkpa edikpande ikwo,@Edinyun obode nnyin uyo,@K’Afo ke nnyin ibuot idem,@Kpeme ukpon y’ikpohidem.@
1.	Obufa isua k’edi@Obon yak edi ntre,@Ke utom ye edibet,@Obufa ono Fi.@@2.	Obufa isua mbom,@Mbuotidem ye mfon;@Isua idara efen,@K’uyama iso Fo.@@3.	Isua nkori efen@Emi ikomde Fi,@Isua  em’idionode@Edidu  Fo ye nnyin.@@4.	Obufa isua utom@Em’ikomde Fi,@Isua emi ikpepde@Ndinam utom Fo.@@5.	Obufa isua k’edi,@Obon yak edi ntre,@K’ererimbot ye k’enyon,@Obufa ono Fi.@
1.	Nte  adan’ ini@Odu ke heaven k’enyon?@Mme ukwo, mme ndaeyo,@Mm’ isua , mme ofion?@@2.	Baba, mmo iduhe;@Kpukpru ekure ema@K’ini ikot Abasi nnyin@Esobode ye Enye.@@3.	Do, ke emem y’ima,@Ye edisana ido;@Mfuho idifuhoke@K’eti ebiet oro.@@4.	Ntre yak nnyin ikom@Obon Abasi nnyin,@Ke obufa isua emi@Otonode mfin.@@5.	Nnyin k’ikokom Fi mi,@Akwa Iberedem@Nam esit nnyin eyire Fi@K’ofuri-ofuri uwem.@
1.	Obon  k’ini ibenede@Fi, ndidion mm’ufan,@Kop  akam bana obio nnyin,@Emi, imade ikan.@@2.	Mm’ udi ete nnyin edu mi,@Mi k’ikot nnyin edu;@Oro  anam ima obio@Emi, ikan kpukpru.@@3.	O kpeme nnyin k’ufot mm’asua,@Sin emem ke obio;@Nam inwan y’esuk-urua nnyin@Ekpon ke uforo.@@4.	Nam nnyin idu uwen k’ima,@K’ifiok y’akpaniko;@Ida itoro ino Christ,@Andinyana ye Obon.@@5.	Da obio emi, O  Obon,@Kama, O Andikan,@Di Akwa Ibuot esie,@Ye nsinsi Obon.@
1.	Abasi  ima, Obon emem,@O nam ekon afiak edem,@Wot ubi, ye iyaresit,@Nam emem Fo afiak edi.@@2.	Mm’utom Fo ke eset, kufre;@Mm’utibe nkpo Afo akanamde;@Mm’idiok-nkpo nnyin, Obon kuti,@Nam emem Fo afiak edi.@@3.	Y’Afo ikpon k’ibuot idem,@Afo k’ida k’Iberedem;@K’ikpikpu nnyin ikotke Fi,@Nam emem Fo afiak edi.@@4.	Afo odun ke ebiet emi@Kpukpru esit edide kiet;@Yak kpukpru nnyin mi idi kiet@Man emen Fo afiak edi.@
1.	Ubok Fo ke eyo oko@Okposon ke odudu;@Akan udono ye mkpa,@Ofuk ekim y’udi.@Nnan, ye imum, y’akpauben,@Mbuno, y’akpamfia,@Mmo kpukpru eketiene Fi@Ke akwa mfuho mmo.@@2.	Ubok Fo okono uwen@Y’iko, y’odudu,y’usun;@Onyun osuk mm’idat, anam@Mmo enyime Fi nt’Obon.@O sana kpere ndidion@Nnyin, nte k’eyo oko@K’ebohode Fi ke mm’efak,@Ye k’esuk Gennesaret.@@3.	Di Andinyana nno nnyin mi,@Obon uwem ye mkpa;@Fen nnyin, suk nnyin, nyun dion nnyin mi,@Ke akwa ibifik Fo.@Nam mm’udono ekure nnyin@No  ifiok Fo ek’enyon,@Man k’udono y’nsonidem,@Nnyin mi ikpotoro Fi.@
1.	Afo ono kpukpru ifiok,@Kpukpru mbom y’ima;@Kpukpru uko y’mbuotidem;@O no nnyin mi, ida@@2.	Deme nno nnyin, kiet kiet kpukpru,@Kpa nte inanade,@Man k’ekikere ye utom,@Nnyin ikpetiene Fi.@@3.	Sop don eti usen oro@Mkpa miduh aba,@Ison edidude k’inem@K’idak ukara Fo.@@4.	Ikpa-enyon eyesana,@Mbiet isatk’ aba,@Idiok ubok-utom owo@Ibiatk’ ison aba.@
1.	Ete, ke akwa mbom Fo,@Kop eseme nnyin,@Kpeme ke idak mba Fo@Mm’ufan nnyin.@@2.	Jesus, Andinyana, yama,@Di usun nno mmo;@Ke ini mem-idem sana@Kpere mmo.@@3.	Ke ukut, ye ke nnan-enyin@Ke ndob’uwen,@O yak Iso Fo asiaha@Ono mmo.@@4.	Yak inemesit mfon Fo@Ed’idaha mmo;@Yak ema, enyun ekpono@Fi, kwa usen.@@5.	Edisana Spirit, kpep mmo@Edisan’ uwen,@Don mfon Fo, man mmo ekan@Idiok-nkpo.@@6.	Ete, Eyen, Eti Spirit,@Abasi kierakiet;@Dion mmo, kpeme, nwam mmo, sana@Kpere mmo.@
1.	Ete Afo ikpon@Edi Iberedem.@Bion uton k’akam@Ibond’ ino mm’ufan.@Nyun di out-ekon y’unwan,@K’ini eyode akpa y’obot.@@2.	Afo Ete, odu@K’akpaimo ebient,@Onuk uton okop@Akam owon esi.@Onyun aduak eno ndiyak@Ono ndito Fo ke ison.@@3.	Kpeme mbak idiok,@Usun isan uwem;@Unwan’ akpaniko@Fo, oduk k’esit mmo.@Man k’erinam unyime Fo,@Ukpon mmo ekpeyoho y’emem.@@4.	Kpeme mbak idiok,@Kuyak ndi ofuk;@Kpep efiok ete,@Odudu Fo ikpuhu.@Nnyin imoyom ikpon mm’ufan@Edi iyak mmo ino Fi.@@5.	Nte isen idu@Mi, kea fan uwem;@Ibuana, Isuana;@Tutu  k’enyon idok,@Isobo mme ufan ima@Ke edem oko ke enyon@
1.	Abasi odion kpukpru mbufo,@K’okposon ubok akama,@Ke kpukpru ebiet ekpeme,@Tutu nnyin isim Usen oro.@@	Kpeme nnyin, kpeme nnyin,@	Tutu nnyin isim Usen oro;@	Kpeme nnyin, kpeme nnyin,@	Kpeme nnyin tutu ikut mbufo.@@2.	Abasi  odion kpukpru mbufo@Nnyin idu k’idak mba Fo,@No uyo otode ubok Fo,@Kpeme nnyin tutu Usen oro.@@3.	Abasi odion kpukpru mbufo,@K’idiok usun ikade,@Ye k’ebiet emi idude,@Tutu nnyin kpukpru isobo do@
1.	Ke enyin Fo, O Ete nnyin,@Imobono mi mfin,@Ke enyin Fo nnyin ibop mi @Edisana ufok akam.@Ke akam nnyin ikotono@Ndibop ufok nno Fi,@Ndien mfin inam idara,@Imokot mm’ufan edi@@2.	Utom ek’enamde k’esit,@Enanam k’ubok owo,@Edi nnyin isin k’ubok Fo@Man inam utom ‘no Fi.@Nnyin ibene eridion Fo@Ke se eduakd’ ndinam,@Kpukpru, nnyin inam k’uyo Fo,@Yak edi s’enemde Fi.@@3.	Yak ufok Fo, O Ete nnyin,@Adada nt’ ntiense Fo,@Ke mbon isan ebede,@Nam eti odudu Fo;@Yak enye anam ekere,@Nkpo mfon onode mmo;@Man eti Fi ye ima Fo,@Emi edide Abasi mmo.@@4.	Yak edi ebiet ikot Fo@Edikutd’ nsonidem,@Ye odudu ek’onode,@Kpukpru mmo k’afanikon.@Ke mm’anam idiok ekpede@Fi ubok, Abasi nnyin,@Ndidahado mm’idiok-nkpo,@O Ete no mmo ‘bufa uwem.@@5.	Yak ukpono ye itoro,@Ye mkpe-ubok Obon,@Edodok oto ufok Fo,@Esim Fi k’ata enyon.@Yak ekom Fi k’ofuri esit,@Nam kpukpru ebuan’uyo,@Enyun etiene ke  erikwo,@Edinem ikwo k’enyon.@
1.	O Jesus ek’emekde mbet,@Onyun onode mmo item,@Ibene eridion ino@Owo idad’ idi mfin.@@2.	Yak enye edi ebiowo@Emi ofiokde utom Obon,@Anam enye k’ofuri esit,@Onyun obok ndito-eron.@@3.	Ibene Fi nti eno,@Mbuotidem y’ima nko;@Ebiowo ek’enyenede@Eti ido k’iso owo.@@4.	K’ini edotd’ enye ubok,@Yak  Spirit Fo odoro enye.@O dion enye y’ikot esie@Y’utom emi enyenede.@@5.	Ndien k’enyin Ete, y’ Eyen,@Y’Edisana Eti Spirit,@Inim enye ada-idaha;@K’ima Fo dion enye, mbok !@
1.	Obon odu k’edisana itie,@Obon odu k’edisana itie,@Yak kpukpru owo edobo k’utene;@Yak kpukpru owo edobo k’utene,@Edobe k’utene.@
1.	Abasi nam nnyin isuana @Y’eridion Fo,  O Obon,@Ndien k’odudu ye ima Fo@Iyekop inem k’usun;@No odudu@Ke isan nnyin ini  ke ison.@@2.	Nnyin ikom Fi ke iko Fo@Ek’ibode mi mfin;@Yak mkpasip ek’esuande@Eduono k’eti ison;@Yak mfon Fo@Etiene nnyin k’usun.@@3.	K’ini Christ Obon okotde@Kpukpru nnyin ikpon ison,@Eyemen ke mba mme angel@K’ebiet Esie ke enyon,@Iyekara,@Do, ye Christ, k’ata ubon.@
1.	Mbok yak Enye emi@Otode k’udi edi,@Jesus Christ, Ekpemeron,@Ekpeme kpukpru ukpon.@@2.	Teme nnyin k’eti ido@S’inende ke enyin Fo,@Kpeme nnyin k’uwemeyo,@Ye k’okoneyo nko.@@3.	Iyip Fo ama adian @Nnyin y’Afo nte ufan;@Yak ino esit y’uyo@Ke ikwo itoro Fo.@
1.	Emesuan  iko Fo k’ison@K’esit ndito owo,@Edi yak mbara Obon@Edep oduoho mmo.@@2.	Kuyak mm’asua Christ, ye owo@Ebiat iko emi,@Edi  nam enye oforo@Onwo nti mfri.@@3.	Kuyak nsu ererimbot@Owot iko emi@Nam mfri esie etot@Enyun ewak eti.@@4.	K’ini okworode iko,@Ya’ Afo odion enye;@Man mm’andikop iko oro@Ekpekori ke mfon.@
1.	Ete, dion nnyin k’eridaha,@Yak iko Fo oduk ibuot,@Anam esit nnyin ayama,@Y’eti ima nsuk-esit.@		@	K’ini uwem  nnyin ye mkpa@	Eti Jesus, di unwana.@	@2.	Usen mfin omokure,@Afo ‘mokut kpukpru nkpo,@Nkpri ufon nnyin inamde,@Mm’idiok-nkpo ye mme iduo.@@3.	Sio nnyin k’idiok usun, Obon,@Nam nnyin idu eti uwem;@No nnyin akakan eridion,@Eti ido y’ata uwem.@@4.	Dahado nyun no idara,@Ye nsuhore idem nko;@Nyun  name sit nnyin asana, @Man ikpetie nt’Afo.@@5.	Utom enem, koro Afo@Ama anam ikpo utom.@Kuyak ikere uforo@Ikan Fi, O Abasi Ibom.@@6.	Kpep nnyin mbon ukut ndima,@Ida mmo kpukpru isok Fi;@Ke mfon Fo yak Idara;@Jesus nnyin, ke Afo edi.@
1.	O Andinyana nnyin itoro Fi@Ye esit kiet k’mbubreyo emi;@Inyun ibene k’edisuana nnyin@Ete, dion nnyin ke iko emem.@@2.	No nnyin emem Fo, O Obon k’usun,@Nnyin imetono ye Afo mfin;@Tim kpeme mm’ndima ndito Fo,@K’usenubok, ye ke okoneyo.@@3.	No nnyin emem Fo ke okoneyo,@Nyun yak ata unwana Foo du@Ke esit nnyin; ke nnyin ided’idap@O du ye nnyin tutu usenubok.@@4.	No nnyin emem Fo ke ofuri uwem,@K’ini mfuho, ye k’afanikon;@Ndien k’Afo odoho nnyin,  ‘Ekem,’@Da nnyin  iduk ke nsinsi uwem.@
1.	O Obon nnyin, di dion nnyin,@K’ini nnyin isuanade;@Usen emi okonode,@Enye amabe efep,@Ke mm’ukwan-nkpo ek’inamde@Fen akpaimo, mbok;@Dion idun nnyin, ye mm’ufan nnyin @Dun ye nnyin k’nsinsi.@
1.	Obon odion, onim fi;@Ayama k’iso Esie ono fi;@Ofon ido ye afo;@Obon ama ndise fi k’iso,@Y’emem Esie@
1.	K’emi yak itoro Enye,@Ek’onode nnyin uwen,@Kpa Jesus eke oduokde@Iyip Esie ntem.@Yak ino Enye itoro,@Ye ata akwa  ubon.@
1.	Etor’ Abasi Andino@Kpukpru mfon y’nti nkpo.@Etor’ Enye mbon enyon,@Etor’ Enye mbon ison.@
1.	Ekwo k’eti uyo,@Eno Obon enyon@Akamba ukpono,@Odudu ye ubon;@Ekwo  Akwa Enyin Esie@Ke nsinsi, ekom Enye.@
1.	Ubon, ukpono, odudu @Enyene Fi, Obon;@Yak kpukpru mi etoro Fi,@Ye kpukpru mmo k’enyon.@
1.	Mbok, eti eno Ete,@Ata mfon Eyen,@Akwa ima Eti Spirit,@Etiene kpukpru ken.@
1.	Ete, Eyen, Eti Spirit,@Akwa Abasi kierakiet;@Nam kpukpru ndito owo@Etoro Fi ye esit mmo.@
1.	O yak ntie ye Obon@	Ke ata eti emem,@	O yak nsana ye Enye @	Ke ofuri ini uwem.@@2. 	K’ini ndi anamde mmo@	Esuade sua Enye,@	Yak Enye odiono mi@K’akwa usen oro.@
1.	Obon k’in’ idap nnyin@K’okoneyo emi;@Yak angel Fo ekpeme nnyin,@Tutu usier’ edi.@
1.	Yak mmo edude ke enyon,@Ye kpukpru mmo oro k’ison,@Ke inua ye esit kiet eno@Abasi Ibom itoro mmo.@@2.	Yak mmo ke okposon uyo@Ekwo akwa Enyin oro,@Ete enyenede ikpon,@Y’Eyen ye Spirit ke enyon.@
1.	Kpukpru k’ison ye ke enyon,@Eda ukpono ye ubon;@Ekwo Akamba Ete Eyen,@Ekwo ata Eti Eyen,@Enyun ekwo Eti Spirit,@Onode obufa esit;@Man kpukpru ekonde emi,@Ekpon’ Enyin Akwa Ete,@Eda Jesus Obon nko,@Enim ke Andinyana mmo.@
1.	 O Jesus, teme nnyin@K’isan nnyin mi k’isan.@O nen iso ye kpukpru@Tutu isim enyon.@@2.	K’Afo edide k’ubon Fo,@K’usen ikpe, Obon,@Yak nnyin ida ke nnasia Fo,@Ibine Fi k’enyon.@
1.	Andima nnyin, y’ Andino nnyin@Kpukpru se inyenede,@Andifak ke mm’idiok-nkpo nnyin@Ke eti iyip Esie;@Kpukpru enyon,@Kpukpru ison,@Etor’ Enye k’nsinsi@
1.	Hallelujah! Hallelujah!@Yak Ete enyene ubon;@Hallelujah! Hallelujah!@Yak itoro Christ Eyen.@Hallelujah! Hallelujah!@Eti Spirit, nte Obon;@Hallelujah! Hallelujah!@Nnyin ikom Abasi Ibom.@
1.	Nnyin itoro Fi, O Abasi; nnyin imofiok ite Afo edi Obon.@2.	Kpukpru ererimbot ekpono Fi, nsinsi Ete.@3.	Kpukpru mme angel efiori ekot Fi; mme enyon ye kpukpru mme odudu ke esit.@4.	Kpukpru mme cherubim ye mme seraphim itreke ndikworo, ete,@5.	‘Edisana, edisana, edisana; Obon Abasi Sabaoth;@6.	Utene ubon Fo oyoho enyon ye ison’@7.	Ata eti mbon mme Apostle etoro Fi;@8.	Eti out mme Prophet etoro Fi.@9.	Mmo eke ewotde ke ntak Fo etoro Fi.@10.	 Edisana Ikot Abasi  ofuri ekondo onyime Fi;@11.	Ete ata akwa utene;@12.	Ye nkukure Enye Fo;@13.	Ye Edisana Spirit, Iberedem.@14.	Afo O Christ, edi Edidem Ubon;@15.	Afo edi nsinsi Eyen Ete.@16.	 Ke ini Afo akaduakde ndifak owo, Afo ukusinke @Idibi Eyen nwan ke ndek.@17.	Ke Afo ama akan ndutuho mkpa ama, Afo olosio usun@Ubon Heaven ono mmo emi ebuotde idem eno Fi.@18.	 Afo etie k’ubok nnasia Abasi, ke ubon Ete.@19.	Nnyin imonim ite, Afo eyetono ntak edi, man ekpe ikpe ye nnyin.@20.	Do, nnyin ibene Fi, nyana ifin Fo, emi Afo akafakde ye oson urua iyip Okuomo.@21.	Yak ebat mmo esin ke otu edisana ikot Fo, ke ubon emi edibigide ke nsinsi.@22.	O  Obon nyana ikot Fo, nyan dion ndito Fo.@23.	Kara mmo nyun nim mmo ke enyon ke nsinsi.@